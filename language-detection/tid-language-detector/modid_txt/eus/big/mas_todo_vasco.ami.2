




erreportaia







1996-ko Abenduaren 19a- 196. zenbakia


ERREPORTAIA 



TTIPI TXARTELA
Euskara eta zonako garapen ekonomikoa uztartzeko tresna

&nbsp;



TTIPI-TTAPA Kultur Fundazioa Nafarroako mendialdean euskal kultura sustatu, 
euskararen normalizazio soziala bultzatu eta herri-komunikabideak babestu eta 
laguntzea helburu duen Fundazioa izanen da. Gainera, eskualdeko garapen kultural, 
sozial eta ekonomikoaren alde ere lan egiteko asmoarekin sortuko da. Hori guztia 
erdiesteko, alde batetik eskualdeko erakunde, elkarte eta enpresen partehartzea bilatu 
nahi da, eta bertzetik, ahalik eta herritar gehienen bazkidetza. Orain hasiko den 
kanpainaren bitartez 1.000 bazkide lortzea espero du ttipi-ttapak. Hauek izanen dira 
Fundazioaren bitartez proiektu honen egiazko euskarri ekonomiko, filosofiko eta 
editoriala.

Fundazioa erregistratzeko tramitaziotan hasia da ttipi-ttapa, eta sarreran aipatu diren 
helburuak lortzeko bidean, ttipi-ttapa aldizkaria sendotzea eta Telebista martxan jartzea 
dira momentu honetan esku artean dituen asmo nagusienak. Izan ere, Telebistaren 
proiektua arras garrantzitsua dela uste du ttipi-ttapak eta zentzu horretan ari da lanean 
momentu hauetan. Bainan guzti hori lortzeko, bada bitartean bertze proiektu bat 
martxan jarriko dena: ttipi txartela.
Helburu bikoitzeko txartela
ttipi txartela Fundazioaren bazkideek izanen duten txartela da, eta berekin bi helburu lortu nahi 
dira. Alde batetik bazkideen identifikazioa, eta bertzetik, zonako garapenaren alde lan egiteko 
tresna xume bat martxan jartzea.
ttipi-ttapa fundazioak bereak egiten dituen helburuen artean dago eskualdeko garapen 
ekonomikoaren alde lan egitea, eta ttipi txartelaren bitartez, gure herrietako denda eta zerbitzuen 
garapenaren aldeko apostu egin nahi da. 
Mendialdeko dendek duten egoera zaila ezaguna da, Hipermerkatuek eta hiri haundiek egiten 
duten konpetentzia ikaragarria baita. Gauzak horrela, txartel honek bere aportazio xumea egin 
lezake egoerak oraindik gehiago ez makurtzeko. 
Helburu guztiak elkarlotzeko, 31 denda eta zerbitzuk tratua egina dute dagoeneko ttipi 
txartelarekin eta prest daude Fundazioko bazkideei abantaila batzuk eskaintzeko eta 
erosketetan deskontu inportanteak egiteko.

Telebista sortzen lagundu, eskualdeko dendak bizkortu eta erosketak merkeago egin
Txartelaren helburua zonako erosleak zonako denda eta zerbitzuetan kontsumitzera animatzea 
da; Irun, Iru&ntilde;ea edo bertze hirietara erostera joateko ohitura frenatu eta hemen ditugun 
zerbitzuak erabiltzeko kontzientzia sortzea. Azken finean, eskualdeko garapenaren alde lan 
egiteko kontzientzia zabaldu beharra dago. Bainan horretarako, ez da nahikoa informazioa 
ematea. Bezeroari txartel bat erakusteagatik deskontuak eskaintzen bazaizkio, errazagoa izanen 
da indartu diren joerak frenatzea eta bertan kontsumitzen jartzea. 

Urtarrilatik aurrera salgai
ttipi txartelak 5.000 pezetetan erosi ahal izanen dira urtarrilatik aurrera. Urte bateko balioa 
izanen dute. Interesatuta zaudetenok aski duzue parean duzuen txartela bete eta bidaltzea edo 
bestenaz telefonoz deitzea. Gainerakoan, herriz herri, ttipi-ttapak akreditatutako saltzaileak 
ibiliko dira. Animo! 

ABANTAILA HAUNDIAK DITUEN TXARTELA
1 Eskualdean kontsumitzeko filosofia zabalduko da 
ttipi-ttapa fundazioak zabalduko duen filosofia eskualdean kontsumitu eta gastatzearena izanen 
da, horrela bultzatuko baita eskualdeko garapena.

2 Herri eta eskualde &#145;sentimendua&#146; indartu eginen da
ttipi txartelaren kanpainarekin herri eta eskualde &#145;sentimendua&#146; zabaltzen lagunduko da, eta 
erosketak egiterakoan, tokian tokiko denda eta zerbitzuek duten garrantziaz kontzientziatuko 
dira herritarrak.

3 Erosketak merkeago ttipi txartela dutenentzat 
ttipi txartelarekin akordioa sinatu duten denda, zerbitzu eta tailer bakoitzak, berak nahi duen 
deskontua eskainiko du. Deskontu hori, banaz bertze, % 10aren ingurukoa izanen da, batzuk 
dexente gehiago, bertze batzuk gutixeago. Txartela erosten dutenek horren inguruko informazio 
puntuala izanen dute.
4 Merkatariek salbuespenak egiteko aukera izanen dute 
Dendariak hala nahi izanez gero, merkealdietan eta promozio berezietan ez da aplikatuko 
deskonturik txartela erakusteagatik.

5 Akordioa sinatzen duten enpresen publizidadea 
ttipi txartelarekin akordioa sinatu duten enpresa guztien berri emanen da ttipi-ttapa aldizkarian, 
saltokiaren helbidea, telefonoa eta eskaintzen duen abantaila azalduz. Informazio honi tarte 
zabala eginen zaio puntualki.

6 ttipi txartelaren promozioa ttipi-ttaparen bitartez 
ttipi-ttapa aldizkaritik eta telebistatik jendea animatuko da ttipi txartela erabiltzera eta bidenabar, 
ematen dizkion abantailak aprobetxatzera gonbidatuko.
7 Euskarari laguntzea ongi ikusita dago jendaurrean 
Akordioa sinatua duten eta aurrerantzean sinatuko duten dendari eta zerbitzuek irudi ona izanen 
dute jendearen aurrean, argi baitago merkatari horrek euskarari laguntzen diola, eta aldiberean, 
gure eskualdeko garapenaren aldeko apostua ere egin duela.

8 Erosle segurtatuak dendarientzat 
Kanpaina honen lehen fasean 1.000 bazkide egin nahi ditu ttipi-ttapa fundazioak. Orain arte 
aipatutako guziari esker, ttipi txartelarekin tratua egin duten dendariek 1.000 pertsona 
gehiagoko eroslegoa segurtatuagoa izanen dute.

AGARA KIROLDENDA	Bera
OSTARGI OPTIKA	Bera
GOIKO ARGAZKIDENDA	Bera
AYLA ARGAZKIDENDA	Bera
RADIO BIDASOA	Bera
ZALAIN MOTOR	Bera
NEREA OINETAKOAK	Doneztebe
SAMPI ARAGON TAILERRAK	Doneztebe
MENDAUR MOTOR	Doneztebe
SAIOA ARROPA DENDA	Doneztebe
TXIRRISTA ARROPA DENDA	Doneztebe
IPINGI ARROPA DENDA	Elizondo
COCO&#146;S ARROPA DENDA	Elizondo
PEDRO GARMENDIA TAILERRAK	Elizondo
MARIXUS ELEKTROGAILUAK	Lesaka
LEGARRA LIBURUDENDA-PAPERTEGIA	Lesaka
DE&Ntilde;E LENTZERIA	Lesaka
&#133;eta bertze 14 gehiago, dagoenekoz




&#160;


Bazkide izan eta ttipi txartela 
eskuratu nahi baduzu, bete txartel hau eta bidali gure helbidera
ttipi-ttapa Herriko Etxeko Plaza, 1 31780 BERA &amp; 63 11 88 

Izen-deiturak	.........................
Helbidea....................................Telefonoa	.............................
Informazio gehiago izan nahi dut




&#160;hasierakoa || erreportaia || elkarrizketa || herriz-herri || kirolak || jaiotzak-ezkontzak-heriotzak || idatzi digute... || 
aurreko aleak









elkarrizketa









1996-ko Abenduaren 19a- 196. zenbakia


ELKARRIZKETA 



Isabel LAKAR Bortzirietako Gazte Abesbatzaren zuzendaria
&quot;Gazteek emozioak plazaratzeko duten gaitasuna aprobetxatu nahi dut&quot;

Testua eta Argazkia:
Oskar TXOPERENA





&#160;
Nondik sortu da edo nori gogoratu zaio talde gazte honekin 
lanean hastea?
Herrietako abesbatzen etorkizunaz kezkatuta pentsatu nuen talde 
berri honetan. Nere ustez, jende berriaren falta da orain dauden 
taldeen arazorik larriena, eta talde berri honek, berez izanen duen 
garrantzia ahantzi gabe, lehengoak indartzeko balioko duela 
espero dut. Horretarako lanean ari gara.
Nor sartzen ahal da abesbatza berri honetan?
Nahi duen guziak hartzen ahal du parte. Gehienek solfeoa baldin 
badakite ere, hori ez da nahitanahiezko baldintza, ez dakitenek 
oraindik gogo eta ilusio gehiago paratu beharko dutela jakinik beti 
ere. Ez diogu inori aterik itxiko, alderantziz, kantatzea gustoko 
duen edonor gure entsaioetara hurbiltzera animatu nahi dut 
hemendik.
Erraza al da herrien artean betitik izan diren tirabirak 
gainditzea? 
Ez dut nik deus sumatu herri ezberdinetakoen artean, orain arte 
behinipein. Gehienak, gauza batean edo bertzean, nerekin 
ibilitakoak dira, eta, gazteak direnez, hagitz mentalitate irekikoak 
dira. Ez dut alde horretatik arazorik ikusten.
Zein dira talde bezala planteatu dituzuen helburuak? 
Abestea da gure helburua, gauza xinplea badirudi ere, baina hitz 
horrek duen erranahi guziarekin. Nik uste hemendik urte pare 
batera edo emanen duela taldeak bere egiazko itxura, oinarrizko 
errepertorio batekin, baina, behar bezala interpretatua.
Igantziko kontzertua adituta, pentsatzekoa da gauza 
berriak egitera heldu zaretela. 
Bai, gazteen errebeldia eta konplexu falta guziz aprobetxagarria 
dela iduritzen zait. Helduak bihurtzen garen heinean emozioak 
agertzeko gaitasuna galtzen dugula iduri du. Gauza berriek ere 
izanen dute bere lekua, dudarik gabe.
Zein izan da orain arte jaso duzuen erantzuna? 
Gauzak hagitz ongi doazela aitortu behar dut. Ez nuen uste hasi 
eta segiduan hogeita hamabortz lagun izanen ginenik. Bertzalde, 
astean behin biltzen gara Lesakan entsaiatzera eta jendearen 
erantzuna ez da, inondik ere, kexatzeko modukoa.



DATUAK:

Hilabete pare bat darama Isabel Lakar lesakarrak 
Bortzirietako Gazte Abesbatzarekin
Honetaz gain, Igantziko abesbatza zuzentzen du eta 
tarteka Elizondokoa ere.
Hamabortz lesakar, hamar beratar, zortzi igantziar 
eta bi etxalartar daude momentuan Gazte 
Abesbatzan.
Momentuz Bortzirietan emanen dituzte kontzertuak.





&#160;hasierakoa || erreportaia || elkarrizketa || herriz-herri || kirolak || 
jaiotzak-ezkontzak-heriotzak || idatzi digute... || aurreko aleak








herriz-herri






1996-ko Abenduaren 19a- 196. zenbakia


HERRIZ HERRI


&#160; 
Bortziriak


Arantza, Bera, Etxalar, Igantzi, Lesaka. 



Malerreka


Beintza-Labaien, Bertizarana, Donamaria, Doneztebe, 
Elgorriaga, Eratsun, Ezkurra, Ituren, Oitz, Saldias, 
Sunbilla, Urrotz, Zubieta. 



Leitzaldea


Arano, Areso, Goizueta, Leitza. 



Baztan


Baztan. 



&#160;Saraldea
Sara, Urdazubi, Zugarramurdi. 
&nbsp;

&#160;hasierakoa || erreportaia || elkarrizketa || herriz-herri || kirolak || 
jaiotzak-ezkontzak-heriotzak || idatzi digute... || aurreko aleak









bortziri





1996-ko Abenduaren 19a- 196. zenbakia


BORTZIRIAK


&#160; 



&#160; 
BERA 




Eguberrietako ospakizunak prest 
Olentzero, Glin-Glan, Erregeak&#133;

Kristina BOAN
Urtetik urtera errepikatzen diren ekitaldiak badira ere, ilusioz eta gogoz esperatzen ditugu Eguberri 
bezperatik hasi eta Errege eguneraino doazen aste hauek.
Abenduaren 24an Gure Txokoak antolatuko duen Olentzerorako eta Urtezahar gaueko 
Diostesalbea kantatzeko entsaioak abenduaren 19, 21 eta 23an, arratseko 8etatik aitzinera eginen 
dira Iamotenean.
Urtezahar egunean berriz, Glin-Glan kantatuko dute ikastetxeetako neska-mutikoek, urtea behar 
bezala hasteko urtatsa eskatuz.
Urtarrilaren 5ean berriz, Guraso elkarteek antolatutako Errege kabalgata eta jaiotza izanen da. Bi 
ekitaldi hauetan, hiru ikastetxeetako neska-mutikoek parte hartuko dute. 

Jose Luis Sebastian herriko presoaren osasun egoeraz kezkatu da udala

Jose Luis Sebastian, &#145;Sebas&#146; herriko preso politikoaren osasun egoera aztertzeko Euskal Herrira 
ekar dezatela eskatu du ahobatez udalak. Senideak erakundeak &quot;kartzelan hartzen ari den tratoa ez 
dela bere osasun egoerak behar duena&quot; salatu du. Alkateak azaldu zuenez, Sebasen emazteak eman 
zion bere egoeraren berri eta berak hurrengo egunean kartzelako gizarte langilearekin hitz egin zuen 
eta faxez idatzi bat bidali zion zuzendariari. HBko ordezkariak erran zuenez, &quot;osasun arazo honekin 
kartzelara sartu zutenetik dago, baina arazoa gero eta larriagoa bihurtzen ari da&quot;. Eraberean, presoen 
osasun egoeraren jarraipena egiteko mediku talde bat dagoela adierazi zuen eta aipatutako talde 
horrek ikusteko Jose Luis Sebastian honat ekartzea eskatu du udalak.

Argi&ntilde;anok bisita egin zuen Uxane eta Zahar Etxera
Duela aste batzuk Karlos Argi&ntilde;ano sukaldari ezagunak eta telebistan hainbertze aldiz ikusiak, bisita 
egin zuen Berako Uxane Zentrura eta San Jose Zahar Etxera. Bisita horren oroigarria izateko, 
argazkiak ateri zituzten bi egoitzetan, eta azkenik, opariak ere elkar-trukatu zituzten. Argi&ntilde;anok 
sukaldaritza liburuak dedikatu zizkien bi egoitzetakoei, eta beretzat, Uxanekoek eurek egindako 
kuadro bat eman zioten eta San Jose erresidentziakoek Berako txistorrak. Inaxio Errandonea 
pilotariak ere lagun egin zion Zarauzko sukaldariari herriko bazterrak erakusten. Argazkia: GOIKO

Bidasoa eskubaloi taldean
Irungo Elgorriaga-Bidasoa eskubaloi taldean jokatzen hasiak dira Berako Julen Zurbano eta Aitor 
Ezeiza. Proba batzuk egin ondotik, kadete mailako taldean entrenatzen hasiak dira.
Pilota txapelketa
Abenduaren 22an bukatuko da herriko pilota txapelketan izena emateko epea. Izen ematea 630029 
edo 630591 telefonoetan egin behar da. 
Herri Mendiak
Gestionatzeko Plan Teknikoa idazteko lanak Basartea S.L. enpresak eginen ditu 4.384.800 
pezetako kopuruan.
Mendi Federatu karneta
berritzeko deialdia luzatu du Agerra mendi taldeak. Lau motako karnetak daude: Espainiakoa, 
Espainia+frantziar Pirinioa, Europakoa eta mundu guztikoa. Informazio gehiagorako deitu 630362ra 
(Xabier) gaueko 10etatik aitzinera.




&#160;

&#160; 
&#160;
LESAKA 



Ez da presoen egoeraren berri jakiteko udal batzorderik izanen
Alkateak &#171;gestio pertsonalak&#187; eginak dituela erran zuen

Aitor AROZENA

Herriko presoen egoeraren jarraipena egiteko, udalean dauden hiru taldeetako kidez osatutako 
batzorde bat eratzea ez zuen onartu udalbatzak, PNVko zazpi zinegotzien kontrako botoa eta EA eta 
HBko lauen baiezkoa jaso baitzuen, azken talde honek aurkeztutako idazkiak. Alkateak adierazi 
zuenez, gai hau Artzai Onean gose greban zeuden funtzionari batzuen eskaerakin hasi zen eta geroztik 
bere gestio pertsonalak egin ditu, &#171;udalak hartu zuen akordioaren berri emanez kartak bidaliz eta 
kontesta jasoz&#187;. Eraberean, alkateak zioenez, gai honen inguruan &#171;presoen guraso eta senideen 
erranekin mugitzen naiz, ez bertze alderdi batek eskatzen duen gauzekin&#187;. HBk, bere aldetik, gai 
honekin modu partikularrean egin daitezkeen gestio guztiak ongi etorriak direla erran ondotik, 
&#171;momentu honetan udal iniziatiba bati buruz ari gara&#187; aipatu zuten eta alkateari &#171;Udala ez dela bera 
bakarrik, maizegi ematen duen bezala&#187; gogorarazi zioten.

Samina eta atsekabea Jon Apezetxea eta Marcelino Sanjurjoren heriotzen ondorioz

Ezin erran egun zoriontsuak bizi izan ditugunik azken asteotan.
San Francisco egunean hilik agertu zen Jon Apezetxea Tapia, 22 urteko gaztea. Aski mutil ezaguna eta 
maitatua zen Jon. DYAn laguntzaile izateaz gain, Beti Gazte futbol taldeko jokalaria zen. 
Hileta-elizkizunean ttikia gelditu zen San Martin eliza, hainbat lagun bildu baitziren azken agurra 
ematera. Familiaren nahia betez, futbol taldearen jantziaz lurperatu zuten eta Beti Gazteren ikurraz 
estalia ageri zen hilkutxa. Abenduaren 8an jokatutako partiduan, haundien bi taldeetako jokalariak 
elkarrekin ateri ziren futbol-zelaira, 10 zenbakidun kamiseta bi kapitainen artean eramanez. Bortz 
minutuko ixilunea eta lore eskaintza egin ondotik, Beti Gaztekoek 10 zenbakirik gabe jokatu zuten 
partidua.
Abenduaren 8an, berriz, Marcelino Sanjurjo lesakar ezaguna hil zen. 
Gazte denboran bere akordeoiarekin herriz herri ibilitakoa eta Tele-Bote ostatuko nagusia zen 
Marcelino. Prentsa eta irrati munduan ere hainbat urtetan aritutakoa zen.

Ski kanpaina 
XIII. iparraldeko ski kanpainari zuzendua, iazko dirulaguntza bera ematea erabaki du udalak, hau da, 
2.500 pezeta bertan parte hartzen duen haur bakoitzeko.
Udal ordezkariak ikastetxeetan
Esteban Irazoki (PNV) Irain eskolan eta Jose Ramon Maritxalar (EA) Tantirumairu ikastolan izanen 
dira udal ordezkariak Eskola Kontseiluetan. HBkoak abstenitu ziren.

3.074.002 pta.
gosta da herrian paratutako seinale horizontal eta bertikalak jartzea.







&#160; 
&#160;
&#160;
ETXALAR 






Herrigunea edertzeko obrak laister hasiko dira 
Lasaga-Telletxea enpresak eginen ditu hargin lanak

Pello APEZETXEA

Sei enpresek presentatu zituzten euren eskaintzak Herrigunea Edertzeko Proiektu hau egiteko. 
Azkenean, eskaintza guztiak ikusi ondotik, Etxalarko Lasaga-Telletxea enpresak egin duena izan da 
merkeena, eta udalbatzak, ahobatez, obra beraiei ematea erabaki zuen. 
1996 udal-aurrekontuetatik hamar milioi pezeta zeuden proiektu honetarako gorderik, bainan 
azkenean, obrak 8,5 milioi pezetetan adjudikatu direnez, hasiera batean pentsatzen zena baino milioi 
terdi merkeago ateriko da.
Zolak eta paretak
Lehenbiziko fase honetan karriketako espaloiak eta paretak moldatuko dira nagusiki. Bakar batzuk 
aipatzekotan, Herriko Etxe zaharraren parean dagoen josteta-lekua, Frontoiaren gibelaldea, Martinea 
ondoan erreka bazterreko pareta&#133; Bigarren fase batean presa ondoa, Arroseako iturria edo 
Kanposantu aldeko etxeetako karrika sartuko ziren.

Finantziazioa
Obraren erdia herriak berak ordainduko du, eta bertze erdia Leader II programatik estaliko da, 
Cederna-Garalur agentziaren bitartez.

Bortziriak &#145;5b eremutik&#146; kanpo dagoenez, aurten ez da oihanberritzeko dirulaguntzarik

Nafarroako Mendialde gehientsuena &#145;5b eremua&#146; izeneko sailkapenean dago sartua. Bortziriak, 
ordea, &#145;2 eremua&#146; izeneko sailkapenean dago. Bien arteko diferentzia Europatik ematen diren 
dirulaguntzetan du eragina batez ere. 5b eremuko herrietan lehentasuna dute nekazaritza eta 
mendietarako dirulaguntzek eta 2 eremuko herrietan industria inbertsioek. 
Dena dela, Etxalarko kasuan, negu honetan egin nahi ziren oihanberritzeak heldu den neguan eginen 
dira. Aurten ez omen dago dirurik.
Horrela bada, Unani mendian 7,5 milioi Pta. inbertituko dira, eta Zabaleta mendian hiru urtetan egin 
beharreko inbertsioa denez, aurtengo partea heldu den urtean eginen da.

Larraburuakoen omenaldia 80 urtekoei 
Azken urteotako martxari segituz, 80 urteak bete dituztenak omendu zituzten Larraburua elkartekoek 
abenduaren 3an, San Frantzisko egunean. Bazkarira lautan hogei lagun inguru bildu ziren. 





&#160; 
&#160; 
&#160; 
IGANTZI



 
Hasi dira herriko auzolanetan lehendabiziko objetoreak
90 lagun bildu ziren joan den ortziralean Zahar-Etxean bazkaltzera

Oskar TXOPERENA

Soldaduska kendu behar dutela aditzen ari garen honetan, hasiak dira herriko lehendabiziko hiru 
objetoreak Ordezko Zerbitzua herrian betetzen. Eskola Zaharreko teilatua moldatzen ari direnei 
laguntzen diete, momentuz, eta hamabortz omen dira dagoeneko Ordezko Zerbitzua auzolanetan 
betetzeko eskatu dutenak.

Mus eta partxis lehiaketa
Joan den ortziralean, bazkariaren ondotik, banatu zituzten mus eta partxis txapelketako sariak Zahar 
Etxean. Musean Anixeto Etxeberria eta Emilio Mendigutxiak irabazi zieten finala Eustakio Iguzkiagirre 
eta Esteban Goiari. Partxisean Nieves Guerra eta Carmen Etxeberria izan ziren garaile Ana M&#170; 
Zelaieta eta Eustakio Iguzkiagirre senar-emazteen aurka.

Eskola Kontseilua
Joan den astean egin ziren eskolako kontseilua osatzeko hauteskundeak. Orain arte zeuden partaide 
berak segituko dute, bai Udaletxearen aldetik, baita guraso eta irakasleen aldetik ere.
Olentzero Eguna
Ari dira bertzalde, olentzero eguna prestatzen. Etzen orain arte eskolan deus haundirik egiten egun 
horretarako, baina aurten, Olentzeroak bertan egiten ari dira eta eguerdiko tartean, kantak ikasten 
ere.

Mendi plantazioak
Abenduaren 23an, goizez, egonen dira Foresna-Zurgaiakoak mendi plantazioak egin nahi dituztenen 
subentzioen paperak betetzen.

Idazkaria
Herriko Etxeko idazkaria asteazkenetan ere Herriko Etxeko bulegoan egonen da, 11,30etatik 
aitzinera.

Abesbatzen emanaldia
Bortzirietako Gazte Abesbatzak eta Igantzikoak parte hartu baldin bazuten ere, beratarrak izan ziren 
orain hamabortz egun eman zen kontzertuko protagonistak 








&#160; 
&#160;
&#160;
ARANTZA





Besta egun hauetako ospakizunak berrituko dira bertze urte batez
Eskolako haurrek ohiko antzeslanak eskainiko dituzte igande honetan

Elixabet eta Garbi&ntilde;e
Eguberriak gainean ditugula eta, berriro badira zenbait ekitaldi antolatuta herrian. Alde batetik, 
eskolako haurrek, urtero bezala zenbait antzeslan eskainiko dizkiete herritarrei abenduaren 22an. 
Bertan eginen da, eraberean, eskolako zareen zozketa. Bertzalde, Etxalarko eta Igantziko haurrekin 
ere elkartuko dira beraien antzerki lanak prestatzeko.
Abenduaren 24an Olentzeroa karrikaz karrika eta baserriz baserri ibiliko da. Eguberri egunean berriz, 
plazara joanen dira olentzeroekin eta hantxe erre eginen dute. Ondotik, haurrendako jokoak izanen 
dira, Gazte Asanbladak antolatuta.
Joan den urtean berreskuratu zen ohiturari segituz, aurten ere Gazte Asanbladakoak Santaketan 
ibiliko dira abenduaren 27 eta urtarrilaren 3an. Nahiz eta oraindik ez dagoen zehazterik egun 
bakoitzean zein auzotan barna ibiliko diren, eguna iritsi baino lehen erranen da, herritarrak jakinaren 
gainean egoteko.
Idazkariaren ordutegi berria 
Igantzi eta Arantzako udalek idazkari bera dute eta honela, bi Herriko Etxeen artean erabaki da 
idazkariaren ordutegi aldaketa. Orain arte Arantzan hiru egunetan egoten bazen, orain bi egun terdi 
egonen da. Astelehenetan, goizeko 8etatik 3,30ak arte; asteazkenetan 8etatik 11,30ak arte eta 
ortziraletan, 8etatik 3,30ak arte egonen da Arantzako Herriko Etxean idazkaria.
Garbiketa lanak
Eskolako eta medikuaren etxeko garbiketa lanetaz Rosario Agesta arduratuko da aurten ere.
Eskiatzera joateko autobusa
Gazte Asanbladak eskiatzera joateko autobusa antolatu du abenduaren 29rako. Apuntatzeko epea, 
igande honetan, abenduaren 22an bukatuko da.




&#160;hasierakoa || erreportaia || elkarrizketa || herriz-herri || kirolak || jaiotzak-ezkontzak-heriotzak || idatzi digute... || 
aurreko aleak








kirolak







1996-ko Abenduaren 19a- 196. zenbakia


KIROLAK


&#160; 

&#160; 


&nbsp;
1996ko 
KIROL IZENDEGIA
APEZTEGIA, Unai
Apirilaren 13an egin zuen profesionaletako debuta Elizondon atzelari aurtiztarrak. Bi urterako kontrata 
sinatua du Asegarcerekin.

ARESO
Sokatira taldeak 640 kiloko Nafarroako txapela irabazi zuen azpitxapeldun suertatu zen beste bi mailatan. 
Euskadiko txapelketan ere bikain aritu zen: Azpitxapeldun 600 kilotan.

ARRETXEA, Kepa
Hainbat urtez Berako pilota irakaslea izandakoari omenaldia eskaini zitzaion martxoaren 24an, herriko 
txapelketaren finalen ondotik. Arretxea zena pasaka jokua berreskuratzen ere saiatu zen.

AURRERA
Leitzako futbol taldeak Preferentera igotzea lortu zuen. Ez dute, itxura batean, maila aldaketa gehiegi sumatu, 
aurreko postuetan baitabiltza denboraldi honetan ere.
BAKERO, Jose Mari
Donostiako Errealean eta Bartzelona futbol taldeetan hainbat urtez aritu den futbolari goizuetarra Mexikoko 
Veracruz taldera joan da. Aurretik omenaldi hunkigarria jaso zuen Nou Camp futbol zelaian.

BARRIOLA, Abel
Pilotari leitzarra Espainiako eskuz banakako txapeldun suertatu da jubenil mailan, Guadalajaran maiatzaren 
12an Legorburu arabarraren kontra jokatutako finalean 18-9 irabazi ondotik.

BETI GAZTE
Kirol mailan urte ona izan da Lesakako taldearentzat. Sokatiran Nafarroako hiru txapel eta Euskadiko bi 
lortu dituzte. Futbolean Preferentera itzuli dira, lehen aldiz liga eta kopa irabazi ondotik. Halere, urte bukaera 
garratza izan dute, Jon Apezetxea jokalariaren heriotzarekin.

BLAS, Mirian
16 urteko mendi txirrindulari beratarra jeitsieretan espezializatu da. Aurtengoan, Kataluniako kopa junior 
mailan eta Euskadiko txapelketa irabazi ditu.

DONEZTEBE
Baztan-Errekako laxoa liga txapelketa irabazi du hamargarren aldiz, ekainaren 23ko finalean Iruritari 9-5 
irabazi ondotik.

ERRANDONEA, Rafael
Nafarroako eskuz banakako txapeldun suertatu da Arantzako pilotaria jubenil mailan, martxoaren 17ko 
finalean Chafferi 18-14 irabazi baitzion.

ETXEBERRIA, Josemanuel
Hainbat urtez Osasuna futbol taldeko jokalaria izandako goizuetarra, Iru&ntilde;eko taldearen bigarren 
entrenatzailea izendatu dute aurten. 

ETXEBERRIA, Patxi
Nafarroa eta Euskadiko erremonte txapelak irabazi zituen atzelari doneztebarrak, aitzin koadroetan Martin 
Lekunberri lagun zuela.

EZKURRA, Koteto
Bingo-Londres erremonte txapelketa eskuratu du bigarren aldiz aurrelari doneztebarrak, finalean Jon 
Aizpururi 35-31 irabazita.

EUGI, Eduardo
45 kiloko belar fardoari hamazazpi jasoaldi eman ondoren, Nafarroako errekor berria ezarri zuen 
igantziarrak Iru&ntilde;eko Pe&ntilde;en egunean.

GALARREGI, Asier
Espainiako borroka greko-erromatar txapelketan hirugarren gelditu zen Oieregiarra. Nafarroako 21 urtez 
beheitiko judo txapelketan berriz, txapeldun suertatu zen 78 kiloko mailan.

GARRO, Juan Carlos
Grisley taldeko mendi txirrindulari beratarrak 5. Coronas saria eta Nafarroako txapela irabazi ditu. Halere, 
ez zuten Atlantako Joku Olinpikoetarako deitu.

GO&Ntilde;I, Mikel
18 urte bertzerik ez zituela, otsailaren 17an debutatu zuen Oronozko pilotariak. Orain asentatzea falta zaio, 
adituek diotenez.

HERRIARTEKO Pilota txapelketa
Goizuetako taldea azpitxapeldun suertatu zen, uztailaren 13ko finala Lizarraren kontra galduz. Txaruta eta 
Leitzako taldeak ere finalerdietaraino ailegatu ziren. Osasun ederrean dago gure herrietako pilota.

IRAZOKI, Patxi
Mendi txirrindulari igantziarra, Nafarroako txapeldunorde suertatu zen junior mailan, Obanosen egindako 
proban.

IRIARTE, Nerea
Judoka lesakarrak urte bikaina izan du. Gipuzkoako txapeldun senior mailan eta azpitxapeldun sub-19 
mailan izan da. Euskadiko sub-19 txapelketan ere azpitxapeldun izan zen eta sektorekoan (Aragoi, Errioxa, 
Euskadi eta Nafarroa) txapeldun.

LARRETXEA, Donato
Iaz bezalaxe, Nafarroako txapeldun eta Euskal Herriko azpitxapelduna suertatu da aurten aizkolari 
aranztarra.

MARIEZKURRENA, Idoia
Jabalina jaurtitzaile labaiendarrak, Espainiako txapelketa irabazi zuen Malagan 55,02 metroko 
jaurtiketarekin. Herritarren omenaldia ere jaso zuen festetan. 1995ean Nafarroako kirolarik onena izendatu 
ondotik, aurtengoa ere ez da txarra izan. 

OITZ
Laxoa kopa txapelketa irabazi zuen, irailaren 7ko finalean Arraiozi 9-4 irabazi ondotik.

OLAIZOLA, Asier
Aurrelari goizuetarrak, apirilaren 13an debutatu zuen profesionaletan, Alti enpresarekin bi urterako kontrata 
sinatu ondotik. Aurten debutatu dutenetik hobekien ari dena da.

PILOTA
Izendegi honetan ageri diren pilotari eta herriko taldeekin batera, hainbat berri on ekarri ditu kirol honek. 
Juantxo Apezetxea goizuetarra, Espainiako pilotari afizionatu onena izendatu dute eta profesionaletan bere 
maila azaltzen ari dira Retegi, Errandonea, Salaberria edo Taberna bezalako pilotariak.

SARALEGI, Mikel
Markak xehetzen ari da harrijasotzaile leitzarra. Aurten 323 kilokoa martxoaren 24an sorterrian jaso 
ondotik, 324 kilokoa ere bizkarreratu zuen Diman maiatzaren 26an.

TOURRA
Bigarren aldiz Frantziako txirrindulari itzulia eskualdean barna igaro zen, Izpegitik sartuz eta Saratik ateriz. Ez 
genuen Miguel Indurain horiz jantzirik ikusterik izan aurtengoan.

UMORE ONA
Goizuetako elkartearen izenean Nafarroako Club arteko txapelketa eskuratu zuten Juantxo Apezetxea 
goizuetarrak eta Jesus Mari Almandoz lesakarrak. Finalean 22-21 irabazi zieten Oki&ntilde;ena-Mariezkurrenari.

ZESTAU, Eusebio
Urtarrilaren 27an jokatu zuen bere azken partidua Leitzako erremontelariak. Zestau II.ak 1979ko ekainean 
debutatu zuen eta 2.000 bat partidu jokatuak zituen geroztikan.




&#160;hasierakoa || erreportaia || elkarrizketa || herriz-herri || kirolak || jaiotzak-ezkontzak-heriotzak || idatzi digute... || 
aurreko aleak
&#160; 








IDATZI DIGUTE ...






1996-ko Abenduaren 19a- 196. zenbakia


IDATZI DIGUTE... 


&#160;


Kaixo ttipi-ttapa:

Argentinatik nire agurrik beroena. Lehengusina bati esker, aldizkari hau 
jasotzeko aukera dut. Nire gurasoak Arizkunen jaioak izanik, benetako 
ilusioa egiten dit aldizkari hau hartzeak.

Imajina dezakezuenez, beti Nafarroaren aldeko propaganda eta 
Baztangoarena hain zuzen, egiten dut Argentinako Euskal Etxeetan eta honek 
ematen dit aukera ezin hobea.

Bromaz aparte, Argentinan ere euskararen aldeko lana egiten dugu: euskara 
klaseak ematen ditugu (300ren bat ikasle ditugu) eta umeekin baliabiderik 
gabe zaila izanda ere, urtero egun bateko topaketa antolatzen dugu euskara 
zabaltzeko asmoz.

Mila esker! eta jarraitu zuen lanarekin.

Buenos Aires, 1996-10-25
Miren Amaia Arozarena
feva@sminter.com.ar
&#160; 

&#160; 

&#160;&#160; 
Zuk ere baduzu zure mezuak, eskutitzak, agurrak, etabar&#133; posta 
elektronikoaren bidez ttipi-ttapara igortzeko aukerarik: Hona hemen 
gure helbide elektronikoa:

ttipi@encomix.es


&#160;&#160;hasierakoa || erreportaia || elkarrizketa || herriz-herri || kirolak || 
jaiotzak-ezkontzak-heriotzak || idatzi digute... || aurreko aleak



&#160; 








Aurreko aleak








AURREKO ALEAK 






1996-ko Uztailaren 4a. 185. alea



1996-ko Irailaren 12a. 189. alea



1996-ko Irailaren 26a. 190. alea



1996-ko Urriaren 10a. 191. alea 




1996-ko Urriaren 24a. 192. alea 



1996-ko Azaroaren 7a. 193. alea 



1996-ko Azaroaren 21a. 194. alea 



1996-ko Abenduaren 5a. 195. alea 







hasierakoa || agurra || ospakizunak || erreportaia || 
herriz-herri || kirolak || jaiotzak-ezkontzak-heriotzak || idatzi 
digute...










malerreka





1996-ko Abenduaren 19a- 196. zenbakia


MALERREKA 



&#160;
&#160;SUNBILLA

&nbsp;
Antzakaitz taldeak antolatu du aurtengo Errege Kabalgata
Egitarau zabala prestatu da egun horretarako

Ixabel eta Josune
Antzakaitz kultur taldeak antolatu du aurtengo Errege Kabalgata eta egun horretan 
egitarau zabala izanen da. Hasteko Meza Nagusia izanen da elizan. Ondoren, 
haurrek joareak joko dituzte herrian barna. Erregeak trenbidetik etorriko dira, 
Leku-Eder karrika aldera. Bertan, Sunbillako Abesbatzakoak egonen dira 
esperoan. Erregeak, abesbatzarekin batera eliz atariraino joanen dira, herritik itzuli 
bat egin ondoren. Elizatarian jaiotza paratua egonen da. Leku berean erregeen 
aurkezpena eginen da. Norbaitek Kabalgatan parte hartu nahi badu, larunbatero 
3etan izaten dira bilerak Bustitz ostatuan.
Bertzalde, aitzineko alean aipatu bezala, larunbat honetan, abenduak 21, eguerdiko 
12etan izanen da Olentzero egunerako azken entsaioa, Arantxaren bajeran. Musika 
tresna bat jotzen dakitenei entsaiora eramateko dei berezia luzatu diete 
antolatzaileek. 
Olentzero egunean, eguerdiko 2,30etan elkartuko dira Arantxaren lokalean. 

Karrika Nagusiaren konponketa lanengatik 16.404.702 pezetako dirulaguntza 
jaso da Nafarroako Gobernutik. Betrauneko aitzinaldean agertzen diren putzuak 
moldatuko dira.

Dirulaguntzak kirol ekitaldietarako 
Nafarroako Elur Lera Kirol Elkarteari 25.000 pezetako dirulaguntza eman dio 
Herriko Etxeak II. Nafarroako Lera-Zakur txapelketaren antolaketagatik. 
Bertzalde, futbito txapelketaren antolaketarako ere bertze 25.000 pezeta eman ditu 
Udalak.
Urristibil
baserria landa-etxe bezala erabiltzeko baimena eman du Nafarroako Gobernuko 
Industria Kontseilariak.
Frontoia konpontzeko
25 milioi pezetako proiektua lehenbailehen eginen du udalak, Nafarroako 
Gobernuak dirulaguntza emateko epea datorren urtean akituko baita.








&#160;
&#160;
&#160;
DONEZTEBE






&nbsp;
Eguberrietarako ekitaldi franko antolatu dira 
Zenbait kantaldi eta antzeslan izanen dira eta Olentzeroa aterako da

Txema ALDABE

Orain dela ez aspaldi Donezteben Santa Luzia egunak zuen ospea berreskuratu 
nahian hainbat ekitaldi arrakastatsu egin ziren abenduaren 13an. Orain, berriz, 
Eguberriak gainean ditugula eta, Doneztebeko udaleko Kultur Batzordeak ekitaldi 
franko antolatu ditu. 
Hasteko, abenduaren 20an, ortziralean, iluntzeko 8etan Bordatxo dantzalekuan 
Irungo Ametsa abesbatza izanen da, Argentinako &quot;Kari Pampa&quot; taldearen 
laguntzarekin meza kriolloa eta Eguberrietako kantak abestuko dituztelarik. 
Ekitaldiak ordu terdiko iraupena izanen du.
Abenduaren 24an, Eguberri bezperan, arratsaldeko 4etan Olentzeroa aterako da 
eskolatik. Elizagibelan, San Migel auzoan, Parrokia, Nagusia, Mourges, Merkatari, 
Ameztia eta Parrokia karriketan barna ibili ondoren Jubilatuen tabernan akituko 
dute bere ibilbidea. Ibilbide honetan Doneztebeko Abesbatzaren laguntza izanen du 
eta ongi akitzeko, jubilatuen ostatuan txokolate bero-beroa izanen dute.
Abenduaren 25ean, Eguberri Egunean, arratsaldeko mezan Amaia Zubiriak eta 
Lesakako abesbatzaren eskutik Eguberrietako kantak izanen dira. Biharamonean, 
hau da, 26an, arratsaldeko 6etan eskolako gimnasioan, Iru&ntilde;a Peque&ntilde;o Teatro 
taldearen saioa ikusgai izanen da eta abenduaren 28an, meza ondoren elizan bertan, 
Doneztebeko talde instrumentala arituko da. Eta bitartean, Erregeen Kabalgataren 
prestaketa antolatzen ariko dira, zenbait moldaketa egin nahi baita aurten.
Doneztebeko alkate-zinegotzien irabaziak
Alkate eta zinegotzien irabaziak aurten zenbatekoak izanen diren onartuta dago. 
Alkateak 381.200 pezeta eskuratuko ditu urtean, alkate-ordeak 137.500 pezeta 
eta gainontzeko 7 zinegotziek 68.757 pezeta. Irabazi hauek sesionetan eta 
Batzordetan parte hartzeari dagozkie. Bertzalde, autoa erabili behar denean, 
kilometroko 33 pezeta ordainduko da.
Arau subsidiarioen gain informatzeko bilerak egunotan burutzen ari dira
Abenduaren 18an, asteazkenean, hasiak dira Herriko Etxean Arau Subsidiarioei 
buruzko informazioa eskaintzen. Asteazkeneko bileran, SAPU 1, SAPU 2 eta SU 
6 partzelei buruz aritu ziren. 
Ortzegunean, abenduak 19, arratsaldeko 4,30etan Alde Zaharrari buruzko 
informazioa eskainiko da eta arratsaldeko 6,30etan SAPU 7 partzelari buruz. 
Ortziralean, abenduak 20, arratsaldeko 4etan SU 3 partzelari buruz, 5etan SAPU 
3ari buruz eta 7etan SU 11ri buruz arituko dira solasean.
Gai honetan interesa dutenei bileretara azaltzeko deia luzatu die Herriko Etxeak.





MALERREKA


39 milioiko aurrekontua izanen du Urrotzko Udalak
39.154.071 pezetako sarrera-irteerak izanen ditu aurten Urrotzko udalak, azken 
batzarrean onartutako behin betiko aurrekontuaren arabera.
Gastuei dagokionez, gehiena inbertsioetan joanen dira, 16.753.425 pezeta 
erabiliko baitira horretan. Bertze 16.667.000 pezeta ondasunak eta zerbitzuak 
erosten gastatuko dira. 
Diru sarrerei dagokienez, gehien bat tasa eta gisako sarreren bidez bilduko du 
Udalak: 13.794.478 pezeta. Zergen bitartez 3 milioi pasatuak bilduko dituzte eta 
subentzioen bidez, milioi t&#146;erdi pezeta bertzerik ez. Gastuak kitatzeko, Herriko 
Etxeko kutxan dauden 15.657.280 pezeta atera beharko dira aurten.
Iturengo Kultur Egunak arrakastatsuak 
Jakina denez, abenduaren 5, 6 eta 7an Ibintza kultur taldeak Kultur Egunak 
antolatu zituen. Abenduaren 13an burututako bileran, balantzea egin zuten kultur 
taldeko kideek eta gustora gelditu ziren lortutako arrakastarekin. 
Egun hauetan denetarik izan dela herrian, antzerkia, kirolak, hitzaldiak, kontzertuak 
(King Mafrundi eta Marruma). Larunbata izan zen jende gehien bildu zen gaua, 50 
lagun inguruko bertso afariaren ondotik dantzaldia izan baitzen Etzakit trikiti 
taldearekin.

Neguko Kultur Zikloa antolatu du Langarrak
Langarra euskara taldeak azken urteotan egin ohi duen bezala, neguko kultur 
zikloa antolatu du. Aurten lau herrietan eginen dira, Saldias, Donezteben, Sunbilla 
eta Iturenen, hain zuzen.
Abenduaren 26an, arratsaldeko 5etan txotxongiloak izanen dira Saldiasen. Egun 
berean, baina Doneztebeko eskolako gimnasioan, arratsaldeko 6etan, Iru&ntilde;a 
Peque&ntilde;o Teatrok eskainitako antzeslana ikusteko aukera izanen da. Abenduaren 
27an ipuin kontalari bat egonen da Sunbillan eta, abenduaren 28an, azkenik, 
Iturenen Lamixine Berako Antzerki Taldeak &quot;Lilien lilura&quot; antzeslana aurkeztuko 
du.

Asteburu Mikologikoa Elgorriagan
Onddo eta zizen Kofradiako ekitaldi mikologikoak Elgorriagan ospatu ziren 
abenduaren 14 eta 15ean. 
Larunbat arratsaldean onddo eta zizen erakusketa izan zen Kultur Etxean eta 8etan 
hitzaldia eta diapositiben emanaldia Garcia Bonaren eskutik. Igandean, goizeko 
9etan zainetan onddo haziak dituzten arbola landaketa egin zen Ameztian. 11etan 
meza Juanito Mariezkurrena eta Salvador Arozarena hildako kofradeen 
oroimenez. 12etan Onddo Beltzari egindako monolitoa eta Onddoen Bidearen 
inaugurazioa. 12,30etan Kofradiaren oraina eta geroaz eztabaidatu zuten 
mahainguru batean eta ohorezko kofrade berriak izendatu zituzten.
Azkenik, bazkari eder batekin burutu zen asteburu mikologikoa.

Merkatariak euskaraz
&#133;kanpaina hasia da dagoeneko eta Malerrekako ehun bat komertziotara 
bisitaldiak egiten ari dira Roberto Galindo eta Arantza Ziganda doneztebarrak. 
Dendari eta bezeroen arteko harremanean euskara bultzatzeko helburuarekin.

Kinto bazkaria Saldiasen
Urte bukaera hurbildu ahala kinto afari eta bazkariak egiteko ohitura da. 
Abenduaren 1ean, 49an jaiotako hamasei lagun elkartu ziren Saldiasko ostatuan, 
Patziku Perurena eta Kandido animadore zituztela. Umore eta bazkari ederra izan 
zuten. 




&#160;&#160;
hasierakoa || erreportaia || elkarrizketa || herriz-herri || kirolak || jaiotzak-ezkontzak-heriotzak 
|| idatzi digute... || aurreko aleak








leitza





1996-ko Abenduaren 19a- 196. zenbakia


LEITZALDEA


&#160; 

&#160; 
LEITZA-LARRUNALDEA




Adinekoentzat erresidentzia egitea eskatu du Artzapezgoak
Ezinduak eta beraien buruaz baliatzen direnak hartuko lituzke

Brigida eta Juana
Araitz, Areso, Basaburua, Betelu, Imotz, Larraun, Leitza eta Lekunberriko parrokiek osatzen dute 
Larraungo Artzapezgoa. Bere ordezkariak, apezak eta laikoak dira. Artzapezgo honek ikerketa bat 
egin du zonaldean eta ondorioen artean inportanteena honako hau: 1.500 pertsona daudela jubilatuak 
eta eskualde honetan ez dagoela inolako erresidentziarik. Beharra bai, ordea, bai ezinduendako, baita 
bere buruaz baliatzeko gai direnentzako ere. Oso garbi ikusi da, eraberean, pertsona ongi dagoen 
bitartean edo bere buruaz baliatzen denean etxean lagundu behar zaiola. Baina gaur egun arazo 
batzuengatik edo besteengatik, atera behar izaten dutenean urrutira joan behar izaten dute, kilometro 
asko eginez, beraien hizkuntza eta ohiturak aldatuz eta oztopo bihurtuz. Garai hauetan urte gehiago 
bizitzen dira eta soluzio baten esperoan daude. 
Artzapezgoaren ideia udal guztiei arazo honen berri idatzi batean azaltzea izan zen, eta elkarren artean 
hitz egin ondoren, Mankomunitatea sortzeko asmoz biltzea, horrela, arazoari irtenbidea bilatzen 
saiatzeko. Erresidentzia non kokatu eta nola antolatu udalek erabaki beharko lukete. Herri bakoitza 
bere aldetik, badira hiru edo lau proiektu lurraldean, baina bakar batek ez du ezinduak kontuan 
hartzen. Orain da momentua eta erabakia hartu beharra dago, Nafarroako Gobernuak beste 
aurreproiektu bat egina baitu eta emendakinak aurkezteko garaia da. Hau aurrera ateratzen bada zaila 
izango da inolako erresidentziarik hemen inguruan egitea. Artzapezgoaren ordezkariek adierazi 
dutenez, &quot;denon arazoa da eta kontzientziatu gaitezen&quot;.





&#160;
&#160;
&#160;
GOIZUETA



Sukalde-zokotik kanpora?
Berrogeita hamar partaide hasi berriak dira bi ikastarotan, ia guztiak emakumeak

Esteban AROZENA
Gure herriko emakumeak ez daude aurtengo negua sukalde-zokoko sutondoan igarotzeko asmotan, 
egunak motzak izan arren ongi aprobetxatzekotan baizik. Zergatik diogu hau? Ba, duela aste pare bat 
hasi eta ondorengo hilabetetan jarraituko duten bi ikastarotan 50 lagunek izena eman dutelako, 
hauetatik 48 adin guztietako emakumeak.
Makramea, gantxilloa eta puntua erakusten da gehien bat Rosa Begiristainen zuzendaritzapean lehengo 
astean hasitako kurtsilloan, eta oraindik erabat finkatu gabea egon arren, 40 ordu iraungo duela dirudi 
Rosa berak esan zigunez. Asteazken goizeko 10etatik 12etara biltzen dira apuntatutako 25 
emakumeak.
Sueltoko dantzak (fandangoa eta arin-arina) erakutsiko dira gehien bat aipatutako beste ikastaroan. 
Hau, 145.000 pezetako aurrekontuarekin, Bianako Printzea erakundeak eta herriko udalak antolatu 
eta ordaintzen du. 36 orduko iraupenarekin, larunbat arrasaldeko 4etatik 7etara ematen da 23 
emakume eta 2 gizon partaide direla.

Haurren aisialdia
Abenduaren 23, 26, 27, 30 eta hilbeltzaren 2 eta 3ko arratsaldetan ez dute aspertzeko aukerarik 
edukiko lautik hamalau urte bitarteko herriko haur eta gaztetxoek, aisialdi programa aberats bat 
antolatu baita ordurako Udaletxeko Euskara Zerbitzuari esker.
Eskulanak, herri kirolak, kantu-jolasak, txotxongiloak eta antzerki emanaldiak dira, besteak beste, M&#170; 
Jose Narbarte, Asier Lujanbio eta Igaratza Apezetxeak elkarlanean egindako programaketan agertzen 
diren ekintzak.
Azkenean, irabazle suertatu zen honetaz gain, beste hiru proiektu ere aurkeztu ziren Herriko Etxearen 
deialdira, denak oso onak gainera, erabakia hartu zuten adituek esan zigutenez. Beraz, hiru gazte 
hauen eskuetan egongo dira haurrak, goian aipatutako egunetan, arratsaldeko 4etatik 7etara.






&#160;
&#160;

ARESO 



Larrea elkarteko zezen-jate jendetsua
80 lagun bildu ziren

Juana M&#170; SAIZAR

Larrea elkartean, urtero bezala zezen-jatea ospatu zuten azaroaren 30ean. Aldi honetan, 80 lagun 
bildu omen ziren eta alaitzeko Txomin Garmendia eta Joxe Lizaso bertsolariekin batera Lesakako 
Xalbador akordeolaria izan zen. 
Euskararen Eguna
Abenduaren 8an Euskararen Eguna ospatu zen, Guraso Elkarteak antolatuta. Goizean goiz 
hameketakoa banatu zuten plazan, taloak eta pintxo ezberdinak jateko aukera emanez. Herriko 
trikitilariek bere saioa eskaini zuten, han bildu ziren lagunentzako. Haurrak alaitzeko bikote bat kontu 
kontari aritu zen eta joku batzuk ere egin zituzten. Arratsaldean kanpoko hiru bikoteren artean trikitixa 
txapelketa burutu zuten. Gero, txokolatea banatu zuten eta bukatzeko trikitixarekin dantzaldia izan zen.

Eurien ondorioz Astomela gainezka
Aurreko egunetan eroritako euri eraso ikaragarrien ondorioz abenduaren 1ean itxura hau zuen 
Astomela errekak. Erreka haundiegia ez bada ere, ur kopuru haundia eramango zuen seguruenik egun 
horretan.	Argazkia: Juana M&#170;





&#160;
&#160;




LEITZA 






&nbsp;
Kultur kutsu eta maila haundiko hilabetea izaten ari gara
Zinema aldia hasia da eta bi antzerki ikusgai izanen dira datozen bi larunbatetan

Joseba AZPIROZ

Aurreko ostiralean hasi zen neguko zinema aldia Striptease eta Jumanji pelikulekin. Datorren asteburuan 
Misión imposible eta Pocahontas eta abenduaren 27 eta 29an, Transpotting eta Babe: el cerdito valiente 
proiektatuko dira. Ostiraletan, gaueko 10etan eta igande iluntzeko 7etan 450 pezeta kobratuko dira eta 
igande arratsaldeko 5etan 150 pezeta. Ez da herri askotan horrelako aukerarik izaten, beraz aprobetxa 
dezagun.
Bi antzeslan datozen bi larunbatetan
Txalo taldeak Agatha Christieren Xagu Tranpa antzeslana eskainiko du abenduaren 21ean, zineman, 
arratsaldeko 7etan. Emanaldi hau Kultur Taldeak eta Euskara Batzordeak antolatua da. Antzerkiaren 
atsedenaldian zozketa bat eginen da: ikusle bakoitzak bere ustetan hiltzailea zein den idatzi beharko du paper 
batean. Londresera bidai bat, aste batez eta bi pertsonentzako izanen da saria.
Bestalde, abenduaren 28an, larunbata, arratsaldeko 8etan, Leitzako zineman Pello Indianoa antzerki 
musikala ikusteko aukera izanen da. Ordu bat eta laurdeneko iraupena duen obra hau Xagu, Xator eta 
Satitxus Bandak, Etzakit taldearen laguntzarekin egindako ikuskizuna dugu. Sentsazio ezberdinak zihurtatzen 
dizkigute (umore asko, une hunkigarriak ere,&#133;).
Euskal Telebista hobeki ikusten da auzoetan
Azken hilabete hauetan saio eta proba franko egin ondoren, azkenean Euskal Telebista hobeki hartzeko 
modua bilatu da. Asko saiatzen ari da Udala euskarazko telebistaren alde. Erreka auzoan izan zen lehen 
saioa, gero Erasoten. Bi auzo horietan deus ikusten ez zena, orain ikusi egiten da. Eta gainera, Baztarla 
(Aizan) gaineko seinalea ere hobetuko da, eta lan horren ondorioak Eguberri ondoren nabaritzen hasiko 
gara, herrian bertan, baita auzoetan ere. Eta Areson.
Eskualdatze hitzarmenak
Azken hiru urteotan egin diren 75 irastorlekuen konbenioen ondorioz, jendeak eskrituratuak zeuzkan 265&#146;7 
hektareatatik 56&#146;6 partikularrentzat gelditu dira eta gainerako 209&#146;1 hektareak Leitzako komunalarentzat.

Eguberri eta Urte Berri On
Jaiotzak prestatzen hasiak gara, baita Olentzaroak ere. &quot;Hator hator mutil etxera&quot; inoiz baino indar 
gehiagorekin kantatu beharko diogu aurten Olentzaroari, izan ere, besteak beste, herriko semea eta 
intsumitua den Oskar Astibia espetxean sartu baitute, kartzelan (hirugarren graduan zegoenean) izandako 
leherketaren ondorioz. Zer gizarte klase ote da gure hau, gehiengo bat ejertzitoari intsumitzearen alde 
agertzen dena, eta aldi berean, gure gazteak espetxeratzea &quot;onartzen&quot; duena? 




&#160;hasierakoa || erreportaia || elkarrizketa || herriz-herri || kirolak || jaiotzak-ezkontzak-heriotzak || idatzi digute... || 
aurreko aleak








baztan





1996-ko Abenduaren 19a- 196. zenbakia


BAZTAN


&#160; 
&#160;
BAZTAN



Igandean hautatuko dira hamabortz herrietako alkateak
Batzarreak goizeko 10etatik atsaldeko 5etara egonen dira idekiak

Joseba IGARABIDE
Ordenantzek erraiten dutenari jarraiki, Eguberri aitzineko igandean hautatuko dira Baztango 
15 herrietako alkateak. Abenduaren 22an, beraz, Batzarreak eginen dira herri guzietan, eta 
goizeko 10etan hasi eta arratsaldeko 5ak artio, idekiak egonen dira hautes-mahaiak.
Prozeduraren xehetasunak
Duela bi urte ordenantzei egin zitzaien aldaketei kasu eginez, zentsoak aste bat lehenagotik 
agerian jarriko dira herri guzietan, eta herriren batean hautagairik aurkeztuko ez balitz, bertze 
Batzarre bat eginen da urteberri egunean. Alkategai bakarra aurkeztuko den herrietan, ordea, 
ez da boturik eman beharrik izanen, eta bera izanen da izendatua alkate automatikoki. Garai 
batean konpetentzi gehiago zuten herrietako alkateek, baina gaur egun autonomia eta indarra 
galtzen ari direla uste dute gehienek, antolaketa modu hau mantentzearen alde egon arren.
Azkenik, Balleko Etxean gaur egun kontzejal direnak ezin dute herriko alkategai izan.

Baztango zortzi taldek euskara bultzatzeko zenbait eskari egin dizkiote Balleko 
Etxeari 

Baztango zortzi taldek, euskarak ballean duen egoeraz kezkaturik eskakizun batzuk luzatu 
dizkiote Balleko Etxeari eta Nafarroako Gobernuari, beraien irudikoz, euskarak dituen 
lehentasunik premiazkoenak eta zuzendu beharrekoak zerrenda batean agertuz. EKBk Eman 
euskarari berea kanpainarekin bultzatutako ekimen honek Baztango AEK, Baztandarren 
Biltzarra, Baztango Mendigoizaleak, EHNE, Euskal Herrian Euskaraz, LAB, Doike euskara 
taldea eta Xorroxin Irratiaren atxikimendua jaso du.

Euriaren eraginez kaltetutako bideak moldatzeko dirulaguntza eman du Nafarroako 
Gobernuak

Nafarroako Gobernuko Toki Administrazioko kontseilariak 6.984.812 pezetako dirulaguntza 
eman dio Balleko Etxeari, eurien eraginez kaltetutako bideak moldatzen erabiltzeko. Lanen 
aurrekontu osoa 9.503.145 pezetakoa da, beraz, %73,5 ordaintzen du Nafarroako 
Gobernuak. Iru&ntilde;eko Gobernuaren proposamenaren arabera, gainerako 2.518.333 pezetak 
estaltzeko mailegua edo kreditua eskatu beharko luke Balleko Etxeak. Gabriel Silva ingenaria 
arduratuko da lan hauen zuzendaritza teknikoaz.

Olentzeroa
Olentzeroa bisitak prestatzen hasia da. Lehenik Erratzura joanen da, 20an agertuko baita. 
Eskolako haurrak herrian barna pasiatuko dute. Elizondoko ikastolak, Iruritan eta bertze 
zenbait lekutan izanen da, abenduaren 24an.

Pilota valentziarra
Valentzian pilotan jokatzeko duten modu ezberdinak erakusten aritu zen Valentziako pilotari 
talde bat San Francisco egunean, Laxoa elkarteak gonbidatuta. Giltxaurdi karrikan galocha 
jokuan aritu ziren (garai bateko pasakaren gisakoa) eta frontoian, berriz, trinquet valenci&aacute; 
erakutsi zuten.

Arkupekoak Volkswagen-en 
Arkupeak jubilatu elkartekoak Volkswagen lantegia bisitatu zuten Berriozarko Landaben 
poligonoan. Adineko jendeari gehien harritu zitzaiena, hain jende guttirekin horrelako makina 
haundiak lanean aritzea izan zen. 

Egur loteak 
Bertze herrietan egin duten bezala, Lekarozen 19an eta Arizkunen 22an banatuko dituzte. 
Goizeko 8,30etan herriko plazan egon behar da motozerrarekin.

Euskara hutsezko eredua nagusitu da aurtengo kurtsoan bailarako 
ikastetxeetan
Aurten lehen aldiz matrikulatu diren 60 haurretatik 55ek euskaraz ikasiko dute

ttipi-ttapa
Haur eta Lehen Hezkuntzan (3 eta 12 urte bitarte) ikasten ari diren 578 neska mutikoetatik 
453 (%78,3) euskara hutsez ikasten ari dira D ereduan eta gainerako 125 ikasleak gazteleraz 
ikasten dute (A eredua). Haurrak euskaraz matrikulatzearen aldeko joera gehiago 
nabarmentzen da lehen aldiz eskolara joan direnen artean. Ikasturte honetan 60 dira klasean 
hasi diren hiru urteko haurrak eta horietatik 55 (%91,6) dira euskaraz hasiak direnak eta 5 
bertzerik ez gazteleraz.
DBH, IEE, BBB eta UBIko datuak ez dira hain baikorrak, baina gehienetan euskaraz ikasten 
ari diren ikasleak nagusitzen dira. 
San Martin Lanbide Eskolan 51 ikasle ari dira, horietatik 28k (%55) euskaraz ikasten 
dutelarik eta 23k A ereduan.
Lekarozko institutuan 540 ikasle ari dira, horietatik 318, D ereduan (%58,8) eta 222 (%41), 
A ereduan.
Azkenik Elizondoko Lanbide Eskola da B eredua (erdia euskaraz, erdia gazteleraz) 
eskaintzen duen ikastetxe bakarra eta eredu horretan ari dira aurtengoan matrikulatu diren 143 
ikasleetatik 75 (%52,5). D ereduan 38 ikasle ari dira (%26,5) eta A ereduan, berriz, 30 ikasle 
(%21).

Antzerki saioa
Abenduaren 19an, arratsaldeko 3,30etan Elizondoko San Frantzisko Xabier ikastetxean 
'Jaberik gabeko zopa untzia' antzestuko du Iru&ntilde;a Peque&ntilde;o Teatro taldeak. Antzeslana 
'Mozorro Berri' kanpainaren ekitaldien barnean antolatu du Nafar Gobernuko Hizkuntz 
politika sailak.

Guraso elkartea sortu da Erratzun
'Ertzuin' izeneko Guraso Elkartea sortu berri da Erratzun. Ikastetxe publikoko gurasoen 
helburua, haurren hezkuntza eta bizimodua hobetzea izanen da.

Baztango artistak Iru&ntilde;an
Nafarroako Aurrezki Kutxak Iru&ntilde;eko Amaiurko Gaztelu aretoan, '75 urte plastika eta pintura' 
erakusketa antolatu du. Jose M&#170; Apezetxea Erratzuko margolaria eta Bozateko Xabier 
Santxotena eskultorearen lanak ikusgai izanen dira.

Ikastaroa Gurutze Gorrian
Elizondoko Gurutze Gorrian anbulantzia erabiltzeko laguntzailea izateko ikastaroa antolatuko 
du. Izena emateko 452277ra deitu.

Errepide zati bat eroria Almandozen 
Almandozko gaina inguruan lur erorketa izan zen eta errepidea mehartua dago. Halabeharrez, 
Almandozko tunela estreinatu behar izan zuten. Erorketa hori moldatzeko 20 milioi pezetako 
aurrekontua izanen da eta dagoeneko lanean hasiak dira. Bertzalde, Nafarroako Gobernuko 
Herrilan kontseilariak Belate eta Almandozko tuneleko lanak bisitatu zituen abenduaren 11n. 
Argazkia: Joxemanuel Irigoien

&nbsp;
Lezeta aita-semeen margolanak ikusgai Arizkunenean
Abenduaren 13tik urtarrilaren 10era

Abenduaren 13an hasita heldu den urteko urtarrilaren 10 artio zabalik izanen da Elizondoko 
Arizkunenea Kultur Etxean Valeriano Lezeta eta Xabi Lezeta aita-semeen margo erakusketa. 
Kultur Etxeko ateak arratseko 7etatik 9etara zabalduko dira.
Aitaren margo gehienak abstraktoak dira, baina Baztango eta itsasoko irudiek ere bere tartea 
izanen dute erakusketan. Semearen margoetan berriz, Baztango irudiak ageri dira.




&#160;






hasierakoa || erreportaia || ospakizunak || herriz-herri || kirolak || jaiotzak-ezkontzak-heriotzak 
|| idatzi digute... || aurreko aleak








Saraldea





1996-ko Abenduaren 19a- 196. zenbakia


SARALDEA


&#160; 
&#160; 




ZUGARRAMURDI 






Atxuriatik Larrunerat&#146; kultur hilabetearen ekitaldiek arrakasta izan dute herrian
114 lagun bildu ziren abenduaren 7ko bertso eta txiste afarian

Margari eta Koro
Arrakasta haundia izan zuen &quot;Atxuriatik Larrunerat&quot; kultur hilabeteko lehenbiziko ekitaldiak: bertso-txiste afariak. 
Azketa jatetxean 114 lagun bildu ziren giro ezin hobeagoan eta Jon Sarasua eta Unai Iturriaga bertsolariekin jendea 
gustura egon bazen, Txomin Ezponda eta Ugutz Robles txiste kondalariekin azkenean irriz lehertu ziren.
Hauen ondotik musika ere antolatua zen eta goizeko seiak arte iraun zuen bestak, bertsolariak dantzaritan bihurtu 
zirela eta. 
Afariaren aldetik ere bazegoen jakinmin edo kuriositate pittat, jatetxea uda huntan edeki baita eta gehienek ez zuten 
oraindik estreinatua. Dirudienez txalo bat eman behar zaie sukaldariei, batez ere bildoxkiarengatik.
Larunbat honetan berriz, jende ausarki etorri zen gaupasara. Lehenik Lau Behi eta Tapia ta Leturia Band aritu ziren 
eta ondotik, dantzaldia Irrintzina taldearekin.

Lanak lezeetan eta Herriko Etxean
Herriko Etxean eta lezeetan obrak egiten ari dira. Herriko Etxean kanpoko aldeko lau paretak errebokatu edo 
luzitzen ari dira (bazuten beharra, egia erran). Lezeeri ere errepaso orokor bat eman behar zaie (harrizko pareta 
sarreran, barandilak&#133;) eta urtearekin finituak behar dituzte lanak.









&#160; 
&#160;
SARA






Telethon izeneko kanpainaren herriko ekitaldia abendoaren 7an iragan da 
6.000 libera bildu dira Saran

Jacqueline eta Mixel

Larunbat arratsaldean, berrogoi bat heldu eta haurrek parte hartu dute Telethon izeneko myopathiaren 
garaitzeko kanpainaren ekitaldian. Bakoitzak bere diru laguntza Herriko Etxe azpiko kutxan ezarri eta 
abiatzen ziren itzuli baten egiteko inguruetan, bai oinez baita txirrindulaz ere. Ekitaldi andana honen helburua 
bikoitza baitzen, alde batetik dirua biltzea eta bertzetik gorputzari gogor egitea.

6.000 libera bildu dira Saran
Azpimarratu behar da Sarako Urtxintxak esku baloi taldeak eta rugby elkarteak erabaki dutela sartzeekin 
bildu diruaren parte baten emaitza egitea Telethon kanpainari. Kanpaina hunen bultzatzaileek 
adierazitakoaren arabera, Saran 6.000 libera inguru bildu dira.
Trinketean jabe berriak
Hogeita hamazazpi urtez Arrieta familiaren eskuetan izan ondoan, Henri eta A&ntilde;a Mari Dutournier 
senar-emazteek beren esku hartu dute Sarako trinketa. Suerte aunitz desiratzen diegu ondoko egunendako.
Ikastolan haurtzaindegia
Berrikitan burasoek azaldu zuten haurtzaindegi baten beharra eta dirudienez, hau datorren urteko urtarriletik 
goiti zutik jarria izanen da.

Atxuriatik Larrunerat
Aitzin ttipi-ttapan aipatu bezala, igande honetan, abenduak 22, Atxuriatik Larrunerat Kultur Hilabetearen 
azken ekitaldia burutuko da Saran. Arratsaldeko 4etan Omordian, 12 urtetik behitikoei zuzendutako literatur 
lehiaketan sariztatuek beren lanak aurkeztuko dute eta sari bana emanen zaie. Ondotik, Koldo Amestoy 
kondalariak &quot;Urdinola&quot; ipuinaldia aurkeztuko du.


INGURUGIROA

Naturgune, habitat eta erabilera publikoko mendien inbentarioa
Argitaratu berria du Nafarroako Gobernuak

Nafarroako Gobernuko Ingurugiro, Lurraldearen Antolamendu eta Etxebizitza kontseilariak emandako Foru 
Agindu baten bidez, Naturgune, habitat edo bizileku eta erabilera publikoko mendien lehen inbentarioa 
jakinarazi berri du. 
Inbentarioak ondoko datuak zehaztuko ditu naturgune edo habitat bakoitzeko: izena, zein udaletan dagoen, 
azalera, deklarazioaren euskarri juridikoa, mugapena eta Erabili eta Kudeatzeko Planik edo inguruko babes 
eremurik ba ote duen. Mendi bakoitzeko haren izena, udal dermioa, azalera eta, hala balitz, Erabilera 
Publikoko Mendien Katalogoan duen zenbakia bildu beharko da.


NATUR ERRESERBAK
Labeaga	Bera	1,3Itsusiko
haitzak	Baztan	115
Irubelakaskoa	Baztan	107
Sanjuanxar	Igantzi	2,8

AISIRAKO NATUR EREMUAK
Leurtzako urtegiak	Urrotz-Beintza	381,5

MONUMENTU NATURALAK
Leitzalarreko izeiak	Leitza	
Bertizko zedroa	Bertizko Jaurerria

PARKE NATURALAK
Bertizko Jaurerria	Bertizarana	2.040

HEGAZTIEN BABESGUNE BEREZIAK
Aritzakun-Gorramendi	Baztan	5.909

BASA FAUNA BABESTEKO EREMUAK
Iparla	Baztan	266

ERABILERA PUBLIKOKO MENDI KATALOGATUAK
Kintoa	Baztan-Erroibar 4.942
Ekaitza-Astalko	Arantza	1.129
Ametzoko	Arantza	908
Makuzulo-Euntzin-
Suroaldea-Arranbide	Arano	1.234
Sakolo-Belaku	Areso	363
Meru-Elutseder	Areso	616
Sastra-Karramiztegi	Baztan	6.150
Argurutz-Bailei	Baztan	6.180
I&ntilde;arbegi-Burga	Baztan	3.720
Gorramendi-Urritzate	Baztan	5.950
Alkurruntz-Otsabidea	Baztan	3.900
Legate	Baztan	4.200
Hilerri-Unigibel-Erbide-
Zeberia- Negusoro-Idiso-
Amaia-Santa Leokadia	Bertizarana	951
Oteitzaldea	Bertizarana	349
Tipulatze	Bertizarana	32
Mokorro	Bertizarana	175
Bidekorri-Txaruta-Atondo-
Ubidea-Arizmendi	Donamaria	1.986
Egillun-Arrakoitz-Olaldea-
Erroitegi-Otsain-Asura-
Loieta-Mendixorrotx	Etxalar	1.423
Ezkuberea-Urtsua-Gorospil-
Altzate-Irazaku-Orizki-
Otsobi-Lakain-Orainbeta	Etxalar	1.563
Zumeldiko erreka-
Mizpiralepo-Unanegi-
Xi&ntilde;aurtegi-Gaineko Saroia-
Lizarieta-Iarmendi	Etxalar	1.145
Gorosterazuko malda	Elgorriaga	211
Ameztia	Elgorriaga	113
Urrizton-Biztaizuri-Anastol	Eratsun	654
Asura-Zumarrista-Era&ntilde;ain	Eratsun	1.811
Itola	Ezkurra	457
Ezkurmendi	Ezkurra	1.761
Anizlarrea-Elilleria	Goizueta	5.155
Asurdi-Armaurri-Txokoa	Ituren	979
Ameztia	Ituren	450
Ello-Urradi-Oale	Beintza-Labaien	1.336
Larrazabal-Ameztia	Beintza-Labaien	323
Asura	Beintza-Labaien	890
Guratz-Okabio	Leitza	407
Aritz-Asketa	Leitza	437
Erasote	Leitza	512
Leitzalarrea	Leitza	3.906
Zalako erreka-
Endarako erreka-Otsango	Lesaka	3.785
Urraba-Zarrola	Lesaka	827
Frain	Lesaka	315
Goizamendi-Isastegi	Baztan	336
Otsondo	Baztan	378
Barreiatua	Baztan 790
Ezpeldia-Utsabidor-MokorroOitz	645
Ameztia	Oitz	182
Tantadi-Autside-GaltzarragaSaldias	583
Urruti&ntilde;a	Saldias	182
Axkin	Doneztebe	143
Oteitzoiana	Doneztebe	258
Erlin-Izturra-Monaxkera	Urrotz	805
Ameztia	Urrotz	106
Elkarrikoa	Urrotz	156
Zigorriaga-Larun	Bera	2.139
Santa Barbara-Labeaga	Bera	856
Unanu	Igantzi	291
Pagola	Igantzi	315
Anejo	Igantzi	166
Frain	Igantzi	266
Alkasoaldea	Goizueta	44	




&#160;
&#160;hasierakoa || erreportaia || elkarrizketa || herriz-herri || kirolak || jaiotzak-ezkontzak-heriotzak || idatzi digute... || 
aurreko aleak







Hasierako orrialdea






















































































































































    
        1997-ko Urtarrilak 16 - 197. zenbakia
    




    
        
        

        
        

        align="bottom" src="images/mapa.gif" width="300" ismap

    

&#160;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

Zu(r)ekin 
 lagun
dira, orrialde hau ikusi dutenak 
1996-ko Uztailaren 5-etik. 


TTIPI-TTAPA-ren posta helbidea: 
ttipi@encomix.es

    



Nafarroako Internet Elkartearen
 laguntzarekin egina: 
info@clerval.org







heriotzak eta ezkontzak








1997-ko Urtarrilaren 16a- 197. zenbakia


EZKONTZAK-HERIOTZAK-JAIOTZAK


&#160; 
EZKONTZAK&#160; 



Simon Ballarena Hualde eta M&#170; Isabel Arozena Etxeberria, Elizondo eta Almandozkoa, 
abenduaren 14an.
Andoni Irigoien Maritorena eta M&#170; Cristina Urrutia Juanikotena, Ziga eta Amaiurkoa, 
abenduaren 27an.
Francisco Javier Sanzberro Iturria eta Benita Telletxea Perugorria, Etxalar eta Berakoa, 
azaroaren 30ean.





&#160;
JAIOTZAK&#160; 



Jon Inda Irigoien, Doneztebekoa, abenduaren 18an.
Fermin Larralde Cordoba, Elizondokoa, abenduaren 2an.
Aitor Almandoz Elizalde, Lekarozkoa, abenduaren 5ean.
M&#170; Concepcion Etxeberria Osakar, Zigakoa, abenduaren 17an.
Pello Mari Arretxea Bikondoa, Iruritakoa, abenduaren 29an.
Idoia Telletxea Salgado, Elizondokoa, urtarrilaren 2an.
Loreila Olaso, Sarakoa, abendoaren 18an.
Jon Olaizola Otxoteko, Lesakakoa, abenduaren 8an.
Ane Gurrutxaga Errandonea, Lesakakoa, abenduaren 10ean.
Imanol De Rueda Go&ntilde;i, Lesakakoa, urtarrilaren 4ean.
Hodei Unsion Mendigutxia, Berakoa, abenduaren 14an.
Ainhoa Altzuguren Mitxelena, Berakoa, abenduaren 19an.






&#160; 
HERIOTZAK&#160; 



Pierre Laborde, Sarako Larraburuakoa, abendoaren 13an, 64 urte.
Margarita Zamora, Sarako Garbalakoa, abendoaren 16an, 53 urte.
Jose Martin Etxeberria, Doneztebekoa, abenduaren 20an, 70 urte.
Francisco Loiarte Eskudero, Goizuetakoa, abenduaren 12an, 71 urte.
Ceferino Alba Loiarte, Goizuetakoa, urtarrilaren 5ean, 85 urte.
Catalina Astibia Larrea, Leitzakoa, abenduaren 10ean, 83 urte.
Antonio Etxeberria Agerre, Arraiozkoa, abenduaren 26an, 67 urte.
Juan Ariztia Dufurrena, Iruritakoa, urtarrilaren 3an, 84 urte.
Mercedes Irigoien Bergara, Azpilkuetakoa, urtarrilaren 6an, 82 urte.
Juana Mikelperizena Zelaieta, Berakoa, abenduaren 27an, 82 urte.
Jose Maria Etxandi Jorajuria, Elgorriagakoa, abenduaren 22an, 84 urte.
Lorenzo Zelaieta Endara, Berakoa, urtarrilaren 1ean, 85 urte.
Santiago Etxeberria Irizarria, Arantzakoa, abenduaren 28an, 90 urte.
Francisco Lazkano Arrieta, Arantzakoa, abenduaren 25ean, 68 urte.
Milagros Bergara Ariztegi, Arantzakoa, urtarrilaren 4ean, 76 urte.
Joaquina Juankorena Agesta, Sunbillakoa, urtarrilaren 4an, 88 urte.
Eustakio Loiarte Elizalde, Zubietakoa, abenduaren 20an, 62 urte.
Juan Baleztena Arozena, Zubietakoa, abenduaren 20an, 81 urte.
Benita Lizasoain Oteiza, Gaztelukoa, abenduaren 27an, 84 urte.
Angel Mindegia Garro, Doneztebekoa, urtarrilaren 4an, 81 urte.







&#160;
&#160;hasierakoa || erreportaia || elkarrizketa || herriz-herri || kirolak || jaiotzak-ezkontzak-heriotzak || irakurleak idazle || 
aurreko aleak








erreportaia







1997-ko Urtarrilaren 9a- 197. zenbakia


ERREPORTAIA 



Eski denboraldia
Urtetik urtera eski afizioa indartzen ari da

&#160;


Azken urteotan zaletu aunitz bildu dituen kirola dugu eskia. Ikastetxeek, 
menditaldeek edo bertzelako elkarteek eskiatzera joateko antolatzen dituzten bidaiak 
edonoren esku daude gaur egun.Nola?
Oraindik elurrean tirriki-tarraka ibili gabea den norbait ezagutzen duzula?
Ba, badakizu zer egin, asteburu honetan bertan eskutik hartu eta eramazu mendi 
xurietara, elurra urtu aitzinetik. 

Testua: Asier GOGORZA
Argazkiak: Josu GOIA


Negu beltza ez omen da kirola egiteko garairik aproposena. Sutondo goxoan kontu-kontari 
aritzea neguko kirolik preziatuena dela erraten duenik ere bada, eta egia erran, ez zaio arrazoirik 
falta. Hala ere, gero eta jende gehiago dago etxeko erosotasunak utzi eta gorputzeko hotzak 
kentzeko asmoz mendialdera jotzen duena, elurrari batere beldurrik ez baliote bezala...
Jertse lodia, eskularruak, txanoa eta eskiak hartu eta goiz goizetik abiatzen dira. Batzuek hurbil 
samar ditugun eski pistak hautatzen dituzte, Irati, Orbaizeta, Isaba... Ipar eskian, fondoko eskia 
izenez ezagunagoa den modalitatean trebatzeko asmoz. Bertze batzuk, berriz, emozio 
gehixeagoren bila edo, eski alpinoa egitea nahiago izaten dute, horretarako bidai luzeagoak egin 
behar direla jakinda ere. San Martingo Harria (Arette), Candanchu, Luz Ardiden, Formigal eta 
Astun bezalako tokiak aski ezagunak egiten zaizkigu, baita sekulan eski pare bat jantzi ez 
duenari ere. 

Eliteko kirola
Garai batean eliteko kirol bezala ikusia zen eskia, baina gaur egun irudi hori aldatu egin da, 
jende gehienaren esku dagoen aukera bihurtu baita. Hala eta guztiz ere ezin da ukatu eskia kirol 
garestia denik, eskiatzeko materialaz aparte, pistetan sartu ahal izateko baimena (forfait-a) 
eskuratzea eta bidaiak diru dexente suposatzen du eta. 

Prezioak
Eski alpinoa garestixeagoa da, iraupen eskiarekin konparatuz. Horren lekuko ondoko datuok: 
Iraupen eskiko ekipo batek (botak, eskiak, makilak) 20.000 pezeta inguru balio dezake, eta 
alpinoko batek gehiago, 30.000-35.000 tarte horretan. Alpinoa noizean behin egiten 
duenarentzat ekipoa alokatzea edo lagunen bati eskatzea da gomendagarriena. Bertzetik, pistak 
eta berauen zerbitzuak (tele-aulkiak) erabiltzeko ere ordaindu behar da. Denboraldi baxuan 
2.000 pezetarekin egiten ahal den arren, puntako sasoian prezioek goiti egiten dute nabarmen. 
Orainarte xahutu duguna gutti bailitzen, kontutan hartu behar dugu eskiatzeko arropa ere ez dela 
batere merkea, eta aldiberean beharrezkoa dela haize hotzaz eta elurraz babesteko. 

Trabesia-eskia
Fondo eta Alpinoaz gain, aipatu ez dugun bertze eski modalidade bat dago, iraupen eta alpino 
eskiaren konbinazio gisakoa dena: Trabesia eskia. Bertze bi eski modalidadeak menperatzen 
dituztenek egin dezakete trabesia eskia delakoa. Izenak berak adierazten duen bezala ibilbide 
edo trabesia luzeak egitea da bere funtsa, eta material berezia eskatzen duen kirola da, bertzeak 
baino garestiagoa. Menditartean, basoetan barna ibiltzea edo bailarak zeharkatzeko aukera 
ematen du eski moeta honek. Abentura maite dutenek praktikatzeko egokia da. 

Taldekako bidaiak 
Eski alpinoa da, hala ere, gure zonaldeko jendea gehien erakartzen duena. Herrietako mendi 
taldeek, kultur elkarteek eta ikastetxeek noiznahi antolatzen dituzte elurretara joateko 
autobusak. Gisa horretako bidaiak Berako Agerra Mendi Taldeak, Baztango 
Mendigoizaleakek eta kasu konkretuetan bertze elkarte batzuek ere egin ohi dituzte. Irteera 
hauek egun batekoak dira normalean, eta prezioz hobeki ateratzen da kotxez bidaiatuta baino. 
Bertzalde, ikastetxeetatik ere joan ohi dira, iraupen eskia egiten den tokietara gehienetan. 
Horrela, 6. mailan ikasten duten haurrek aste oso bat Belagua inguruan pasatzeko aukera izaten 
dute, 15.000 pezeta ordainduz. Nafarroako Gobernuak dirulaguntza bereziak luzatzen ditu 
horretarako. Oporraldi hauetan zehar monitore batzuen eskutik eskiatzen ikasteaz gain, Izaba 
bezalako herri ederrak ezagutu eta bertze zenbait ekintza ere egiten ahal dituzte haurrek. n

Xabier ZUBIETA, AGERRA mendi taldekoa:
&#171;Gehien gustatzen zaidana trabesia eskia da&#187;

Ze eski mota nahiago duzu, alpino edo iraupen eskia?
Bi hoietatik bat aukeratzekotan alpinoa erranen nuke, baina gehien gustatzen zaidana trabesia 
eskia da, zure airean ibiltzen ahal baitzara, inongo pistak segitu gabe. 

Alpinoa egitekotan, nora joaten zarete?
Frantziako eski estazioetara joaten gara normalean, La Mongie aldera eta.

Agerra mendi taldeak antolatu izan ditu eskiatzera joateko zenbait ateraldi, ezta?
Bai, duela bi urteko neguan pare bat aldiz joan ginen Gouretteko estaziora, eta iazkoan berriz 
La Mongien egondu ginen.Aurten ere badugu errepikatzeko intentzioa otsaila partean edo. 
Normalean egun bateko irteerak egiten ditugu, igande goizean autobusean ateri, eguna eskiatzen 
pasatu eta arratserako itzuli. 

Hagitz garestia al da eskiatzea?
Haraino joateko autobusa eta forfait-a 3500 pta gosta daiteke, eta eskirik ez baduzu 1500 pta 
inguru balio du egun baterako alkilerrak. 




&#160;

&#160;hasierakoa || erreportaia || elkarrizketa || herriz-herri || kirolak || jaiotzak-ezkontzak-heriotzak || irakurleak idazle || 
aurreko aleak









elkarrizketa

















1997-ko Urtarrilaren 16a- 197. zenbakia


ELKARRIZKETA 



I&ntilde;aki PIKABEA Zalain jatetxeko sukaldaria
&quot;Hemen baino arrakasta gehiago dugu sukaldariok atzerrian&quot; 

&#160;DATUAK






Inaki Pikabea duela 21 urte sortu zen Beran eta bertan bizi da 
gaur egun ere. 

Iazko abenduan Argentinan egondu zen erakusketa batzuk 
egiten eta lehenagotik ere Estatu Batuetan eta Parisen izanada 
sukalde lanetan. 

Sukaldeaz aparte laisterka ibiltzea da bere afizio 
haundienetako bat. 

1994ean Euskal Herriko eskolarteko sukaldaritza txapelketa 
irabazi zuen. 

Goi sukaldaritzara dedikatzea baino nahiago du orain arte 
bezala segitzea, sukaldeko lana bertze gauzekin konbinatuz. 









Testua: Asier GOGORZA
Argazkia: Karmele TOLOSA




Zein izan dira zure ikasketak sukaldaritza mailan?
Lehenbiziko Irizar-ekin bi urtez egondu nintzen bere eskolan 
ikasten eta aldiberean zenbait jatetxe ezagunetan praktikak 
egiten, Arzak, Alejandro, Hidalgo eta Akelarren. Praktika 
hauek gauez egiten genituen, langile arruntek bezala lan 
egiten genuen baina kontraturik gabe eta kobratu gabe. 
Ordu aunitz lan egin arren ez dizute batere eskerronik 
agertzen eta horrek jendea erretzen du. 

Gaur egun Zalain-en egiten duzu lan. bertzerik egiteko 
asmorik?
Bai, maiatzetik irailera Zalainen egoteko asmoa dut, eta 
gainontzeko denboran praktikak egiten segitu. Baina maiatza 
baino lehen atzerrira ateri nahiko nuke, Irizarren eskolak 
dituen kontaktuak probextuz. Iazko abenduan 8 egunetarako 
joan ginen anaia eta biok Argentinara erakusketa batzuk 
egitera eta arrunt esperientzi polita izan da.

Ez da Euskal Herritik kanpora lanean aritzen zaren 
lehenbiziko aldia... 
Ez, ikasketak bukatu nituenean 5 eguneko &#171;stage&#187; bat egin 
nuen Parisen, proba batzuk egiteko asmoz. Probak ongi ateri 
zitzaizkidan eta lan egiteko deitu zidaten gero, baina 18 urte 
bertzerik ez nituen eta hango diziplina gogorregia iruditzen 
zitzaidan. Nerekin lanean zegoen bat jo eta guzi egin zuen 
nagusiak, tontakeri batengatik. Gehiegi exigitzen dute nere 
irudiko. Estatu Batuetan barna ere egon nintzen eskolarteko 
txapelketa bat irabazi ondotik. Idahon, Elkon eta Renon 
zenbait erakusketa egin genuen, pintxoak eta afari pribatuak 
batipat. Han aunitz eskertzen dute gure lana, euskaldunok 
hagitz fama ona baitugu sukaldean. Alde horretatik, etxean 
baino arrakasta gehiago dugu atzerrian, eta kobratu ere 
gehiago kobratzen da. 

Goi mailako sukaldaritzara dedikatzea pentsatu duzu?
Normalean, Arzak eta Irizar bezalako izen haundiko sukaldariek 
sukaldeko lanik ez dute egiten, sukaldariak aukeratu, eguneko 
lana gainbegiratu, eta bezeroekin egotea tokatzen zaie. Bizimodu 
hori hagitz estresantea da, bizi erritmo sobera altua eramaten dute. 
Gustatu arren, ez dut uste horretara esklusiboki dedikatuko 
naizenik, nahiago nuke gauza ttikiagoren batekin aitzinera 
ateratzea. 

Normalean, Arzak eta Irizar bezalako izen haundiko 
sukaldariek sukaldeko lanik ez dute egiten, sukaldariak 
aukeratu eta bezeroekin egotea tokatzen zaie.





&#160;hasierakoa || erreportaia || elkarrizketa || herriz-herri || kirolak || 
jaiotzak-ezkontzak-heriotzak || irakurleak idazle || aurreko aleak








herriz-herri






1997-ko Urtarrilaren 16a- 197. zenbakia


HERRIZ HERRI


&#160; 
Bortziriak


Arantza, Bera, Etxalar, Igantzi, Lesaka. 



Malerreka


Beintza-Labaien, Bertizarana, Donamaria, 
Doneztebe, Elgorriaga, Eratsun, Ezkurra, Ituren, 
Oitz, Saldias, Sunbilla, Urrotz, Zubieta. 



Leitzaldea


Arano, Areso, Goizueta, Leitza. 



Baztan


Baztan. 



&#160;Saraldea
Sara, Urdazubi, Zugarramurdi. 
&#160; 

&#160;hasierakoa || erreportaia || elkarrizketa || herriz-herri || 
kirolak || jaiotzak-ezkontzak-heriotzak || irakurleak idazle || 
aurreko aleak









bortziri





1997-ko Urtarrilaren 9a- 197. zenbakia


BORTZIRIAK


&#160; 



&#160; 
BERA 




Joxe Luis Telletxearen estradizioa anuntziatu du Espainiako Gobernuak
Herriko bertze presoak ere ez daude egoera onean

Kristina BOAN
Herriko presoak solasgai izan ditugu azken aldi honetan, ez bakarrik gure inguruan, baita Espainia 
eta Portugaleko komunikabide guztietan ere.
Espainiako Gobernuko Barne Sailak Joxe Luis Telletxearen estradizioa anuntziatu zuen urte hasieran, 
oraindikan epaiketaren tramitazio guztia egin gabe badago ere. Portugaleko Epaitegi Gorenak 
errekurtsoa aurkeztu du eta, momentu honetan, Joxe Luis erabakiaren zain dago Lisboako 
espetxean.
Bere momentuan, muga pasatzeko laguntzaile izatea leporatu zioten Joxe Luisi, Josu Unsioneri 
bezalaxe. Josuren kasua ere aski berezia da. Epaileak torturatua izan zelako susmoak onartzen 
baditu ere, zortzi urteko espetxe zigorra ezarri dio. Kasu honetan, erakunde aunitzek &#150;Amnistia 
Internacional, adibidez&#150; beraien salaketak eta susmoak azaldu dituzte. Gaur egun gose greban dago 
Unsion, kolektiboko bertze presoekin batera, euren eskubideak errespetatuak izan daitezen eskatuz.
Aitzineko alean aipatu genuenez, Sebasek osasun arazoekin segitzen du aspaldi honetan eta 
kartzelako osasun arduradunek ez dute bere konfidantzako mediku batek ikustea uzten. Joxelu 
Etxeberriak gose greba bukatu berri du. 
Bertzalde, urtarrilaren 10ean, Mukixu zubian egin zen &#145;Euskal presoak Euskal Herrira&#146; lemapean, 
urteko lehen enkartelada. Aurrerantzean ortziralero eginen da, arratseko 7,30etan.

Gure Txokoa dantza taldea
Bortz urtetik goitiko haurrek Gure Txokoa dantza taldean ikasi nahi badute, urtarrilaren 18an, 
larunbata, eguerdiko 12etatik 1etara joan beharko dute Eztegara pilotalekura izena ematera. 
Deialdia lehen aldiz izena emanen dutenentzat eta lehendik ari zirenentzat luzatzen zaie.

Mendi probetxamendua
Lizanabar inguruko 2.776 pinuen probetxamendua Iturberri enpresak eginen du 12.210.000 
pezetaren truke. Iesola-Ardizaku inguruko lotearentzat berriz, ez zen eskaintzarik aurkeztu.


&#145;San Jose&#146; Zahar Etxean
zenbait lan egiteko 2,4 milioi pezetako dirulaguntza emanen du Nafarroako Gobernuko 
Gizarte Ongizate, Kirol eta Etxebizitza sailak. Bertzalde, Zahar Etxeko Patronatoak eta 
monjek erresidentzia egiteko beratarrek emandako laguntza eskertu dute. Orain arte 
9.108.053 pezeta jaso dira. Dirutza horretatik 6.304.179 pezeta eraikuntza berria egiteko 
erabili dira eta gainerakoa, mobleak, zati bat bederen, ordaintzeko.

Amaia Irastorza
herriko trikitilariak parte hartu du Euskal Irrati Telebistak (EITB) antolatutako trikitilari 
txapelketan. Nafarroako ordezkari bakarra izan zen.

Euskarari buruzko erakusketa
Asteazken honetan, urtarrilak 15, arratsaldeko 7etan izanen da Euskarari buruzko 
erakusketaren amaiera zeremonia. Ondotik merendua emanen da.

Kaldereroen entsaioak
I&ntilde;auterietan kaldererotan ateratzeko entsaioak urtarrilaren 29 eta 30ean eginen dira, 7,30etan 
Jamotenean.
&nbsp;
Atxuriak Larrunerat&#146; ipuin lehiaketa (argazkia)
Berako idazle gaztetxoek partehartze ikusgarria izan dute &#145;Atxuriatik Larrunerat&#146; ipuin 
lehiaketan.9 urte arteko mailan, 126 idazlanen artean bigarren saria eskuratu zuen Ander 
Mitxelena Agestaren Sarako mendian ipuinak. Bertze zazpi beratarrek aipamena jaso zuten. 
10 eta 11 mailan berriz, Mikel Telletxea Gagoren Kontrabandoa lanari eskaini zioten sari 
nagusia. Horretaz gain, bertze bi idazle beratarrek jaso zuten aipamen berezia, 86 idazlanen 
artean.
&nbsp;






&#160;

&#160; 
&#160;
LESAKA 



Mantenimendu lanpostuak murriztu nahi ditu CSI lantegiak 
Zazpi lagun komitearen egoitzan daude lanpostuen defentsan

Aitor AROZENA

Beraien lanpostuen defentsan, mantenimenduko goizeko txandako zazpi lagun Enpresa komiteko 
bulegoan daude, bortz abenduaren 12az geroztik eta gainerako biak urtarrilaren 7tik aitzinera. 
Komitean dauden lagunetako ordezkari batek adierazi duenez, gaur egun, goizeko txandan 18 
mekaniko eta 9 elektrizista daude eta fabrikak 12 mekaniko eta 6 elektrizista bertzerik ez ditu nahi. 
Hau da hiru lanpostuetatik bat desagertuko litzateke. &quot;Gure ustez bertan badago lana eta ez du 
logikarik fabrikak egin nahi duena, ez gara eszedenteak, alegia&quot; dio langileen ordezkariak. Urtarrilaren 
9an lantegiko zuzendaritzak bilera izan zuen Enpresa Batzordearekin, afektatutako langileak bertan 
zirela. Halere, ez zen irtenbide egokirik aurkitu eta aitzinetik moldaketarik ez bada, otsailaren 19an 
burutuko da epaiketa. &quot;Alde bakoitzaren jarrera argitzeko bertzerik ez zuen balio izan, ez zen 
aitzinpausurik eman. Lantegiak, gure lanpostuak beharrezkoak ez direla erakusteko bi koadro guztiz 
ezberdinak aurkeztu zituen&quot;.
Langileen ustez, &quot;lantegiaren erronka langile finkoak kendu eta beraien ordez, sunkontratatuak sartzea 
da&quot;.

Guardiazibilaren jarrera salatu du Lesakako Herri Batasunak
Lesakako Herri Batasunak guardiazibilaren jarrera salatu du idatzi baten bidez. HBren ustez, 
&quot;kontrolak eguneroko ogia genuen, egunero Patrolak herrian gora eta behera probokatzen eta 
horrekin konforme ez egonik, ostatuen ordutegia aitzakitzat hartuta, jendea beldurtzeko jokabide 
horrekin segitu dute&quot;.
Idatziaren arabera, identifikatzeari uko egiteagatik bi gazte eraman zituzten Berako kuartelera, batek 
tratu txarrak jaso zituelarik. Biharamonean bi gazte atxilotu zituzten pintadak egitearen akusaziopean 
eta &quot;Berako kuartelean jipoitu ondoren, Iru&ntilde;era eraman eta epailearen aurretik pasa ondotik aske 
geratu ziren&quot;.
Atxilotuekin eta tabernariekin bere elkartasuna adierazi ondotik, &quot;guardiazibila Euskal Herritik behin 
betiko kanporatua izan dadin&quot; aldarrikatzen du HBren idatziak.


Beti Gazte kirolzaleena
Beti Gazteko futbol taldeek joan den urteko talderik kirolzaleenari emandako saria jaso zuen 
Gipuzkoako Arbitroen Federaziotik abenduaren 29an Hondarribiaren kontra jokatutako 
partidoan. Justo Agirretxek jaso zuen saria elkartearen izenean.


Musika bandak
140 urte bete ditu aurten. 1857an sortu zenetik hainbat gorabehera bizi ditu (zenbait urtetan 
desagertu zen, bertze zenbaitetan bi banda izan ziren, udalarena eta elizarena&#133;). Gaur egun 
osasun ederrean dagoela erran daiteke eta akaso ospakizunen bat antolatuko da aurten.









&#160; 
&#160;
&#160;

ETXALAR 







Erausian taldea sortu dute gazteek 
Euskararan balioaz jabetzen laguntzeko

Pello APEZETXEA

Erausian Euskara Gazte Taldea du izen osoa, eta izen berarekin eta helburu berdinarekin sortu dira 
Bortzirietako bertze herrietan ere. Herriaren hizkuntza propioaren balioaz ohartzen saiatu, eta 
horretarako laguntzen ahal duen zenbait ekintza urtean barrena antolatu: horixe dela erraten ahal da 
taldeak pentsatutako zeregina. Dena den, hizkuntzaren estimazioa erabiltzean agertzen da, bizia ere 
horrela ematen baitzaio. Eta hori izanen da, azken batean, Erausian Taldeak bilatuko duena, izenak 
dioen bezala. Erausian hitzak Solasean erran nahi baitu.

Sarezko bertze usategietan ere uso ugari harrapatu dituzte 
Hondarreko urteetan baino uso gehiago ehizatua aipatu genuen hemen, Etxalarko usategiei buruz. Hori 
bera erran beharrean gaude bertze Ipar Euskal Herriko usategiei dagokienez, sarez ehizatzen duten 
usategiei dagokienez, alegia. Eta, banaz-bertze, Etxalarren baino gehiago. Bat edo bi kenduz gero, 
Etxalar nagusi izaten da gehienetan. Aurten, ordea, hamar usategietatik bortzetan Etxalarren baino uso 
gehiago sartu da sareetan. Hala-nola, Etxalarren 1.840 uso, Oskitxen 1.853, Lannen 2.572, 
Lekunberrin 2.603, Suheskun 3.085 eta Napalen 4.048. Denetara, hamar usategietan, 18.855.

Irristaketa eta futbito ikastaroak hasi dira
Hasi ez badira hasteko daude irristaketa eta futbito ikasteko saioak haurrentzat. Irristaketa 
larunbatetan eta futbitoa asteazkenetan. Izen emateko egunek beteak izan behar dute, noski. Parte 
hartzen dutenek ordaintzen dutenaz gain, Altxata Elkarteak ere sartzen du sos kopuru bat. Orain hasi 
eta maiatzarekin akautuko dira ikastaroak.

Larraburuako erregeek txokoltea banatu zuten 
Larraburua elkarteko erregeek txokoltea ekarri zuten aurtengoan ere haurrentzat. Bistan denez, 
herriko neska-mutikoek ederki eskertu zuten oparia eta jan eta edateaz gain, jolasean eta solasean 
aritu ziren. 






&#160; 
&#160; 
&#160; 
IGANTZI



 Eguraldi hotza baina giro ederra aurtengo Eguberrietan
Urtetik urtera goiti doaie jendearen partehartzea ospakizunetan

Oskar TXOPERENA

Atxuriatik Larrunerat ipuin lehiaketan taldekako saria ere Igantzira etorri zitzaigun, 1., 2. eta 3. 
mailakoek irabazi baitzuten. Lourdes Larzabalen lanak ere aipamen berezia merezi izan zuen. Lau 
olentzero ibili ziren, bertzalde, Gabon arratsean. Ikusten ahal denez, adin guzietako neska eta &#145;mutil 
koskorrak&#146; ibili ziren herri inguruan.

PERTSONAIA

Miren MITXELENA:
&#171;Ez da beti horrela aterako, baina idazten segituko dut&#187;
Bigarren gelditu zen bere mailan Miren Mitxelena &#145;Atxuriatik Larrunerat&#146; ipuin lehiaketan
Saririk hartzea espero al zenuen ipuina idatzi zenuenean?
Ilusioa banuen egia erran, baina zaila izanen zela pentsatzen nuen. Ez nuen uste, gainera, hain sari 
ederrak emanen zizkigutela, plaka eta guzti.
Zer uste duzu egin behar dela ipuinak ongi idazteko?
Nik nere ahizpekin ikasi dut dakitena, eurek laguntzen baididate idazlanak egin behar ditudanean. 
Leitzea baino aunitzez gustokoagoa dut.
Bertzetan parte hartzeko prest?
Badakit ez dela beti horrela aterako, baina idazten segituko dut.








&#160; 
&#160;
&#160;
ARANTZA





Eguberrietako bestak pasatu ondotik, egunerokoarekin hasteko garaia
Mendi Mutilen besta ospatu zen Errege egunean

Elixabet eta Garbi&ntilde;e
Dagoeneko Eguberriak ere pasatu zaizkigu eta nahiz eta elurra ez den herrira bertaraino iritsi, hotz 
ikaragarria izan da egun hauetan.
Eguberriari hasiera emateko olentzero iritsi zitzaigun eta herriko neska-mutikoek zazpi olentzero 
plazaratu zituzten. Eguberri egunean, frontoian, haurrentzako jokuak antolatu ziren eta bukaeran, talde 
bakoitzak Eguberrietako kantu bat eskaini zuen.

Gazteak Santaketan
Bertzalde, Gazte Asanbladakoak Santaketan ibili ziren etxez etxe bertsotan, hotzari aurre eginez. 
Lehenengo egunean Eguzkialdea eta Bordalarrea auzoetan barna ibili ziren eta bigarrenean, Aientsa, 
Azkilarrea eta herrian ibili ziren.

Eski bidaia
Antolatuta zegoen eski bidaian, nahiz eta autobusa ez zen osorik bete, jende frango bildu zen. Herriko 
gazteekin autobusa bete ez zenez, inguruko herrietako gazteak ere joan ziren. Egun guztian Gourette 
eski estazioan pasa ondoren, jendea gustora gelditu zen, bertan zegoen eguraldi ona aprobetxatuz.
Urtarrilaren 5ean, Eguberriei bukaera egokia emateko erregeak ere iritsi zitzaizkigun. Kabalgata egin 
zen eta bukaeran haur guziei opariak banatu zizkieten elizan. 
Mendi Mutilen besta
Errege egunean Aterpe jatetxean urteroko mendi mutilen bazkaria egin zuten. Bertan ehun bat lagun 
bildu ziren. Lehenik Olasagasti eta Donato Larretxearen arteko aizkol apostun gipuzkoarra nagusitu 
zen. Andoni Ega&ntilde;a eta Sebastian Lizaso aritu ziren bertsotan. Bazkaria alaitzeko, bertzalde, Olatz eta 
Leire trikitilari gazteak ere jotafuego aritu ziren.
1960ko hamarkadan 16 eta 20 urte bitarteko 120 bat gazte joan ziren Frantziako Piriniotara mendian 
lanean aritzera, Saint Gaudens ingurura. Lan gogorra bazen ere, xoxa etxeratzeko modu polita zen. 
Gaur egun, ordea, hiru aranztar bertzerik ez omen daude inguru horretan.




&#160;hasierakoa || erreportaia || elkarrizketa || herriz-herri || kirolak || jaiotzak-ezkontzak-heriotzak || irakurleak idazle || 
aurreko aleak








kirolak







1997-ko Urtarrilaren 9a- 197. zenbakia


KIROLAK


&#160; 

&#160; KIROLIZKETA



&#160; 
Patrizia LEIZA Elizondoko kirolaria
&quot;Zanbeze erreka jausteko indarra eta zorte pixka bat behar 
izan dut&quot;

DATUAK 
1-Patrizia Leiza 21 urteko elizondarra da. 
2-Aitzinetik patinatzen, eskubaloian eta gisako kiroletan aritu bazen ere, 
orain hiru urte hasi zen piraguan, kanoan eta rafting egiten, BKZn egindako 
ikastaro baten bidez. 
3-Berriki Zimbaweko (Afrika) Zanbeze erreka &#150;munduko zailenetako bat&#150; 
jautsi du. 
4-Guztira 200 kilometro egin ditu eta esperientzia arras aberasgarria izan 
dela pentsatzen du 
5-Bertze hiru lagunekin batera gan zen Afrika aldera.


Aitor AROZENA
Argazkia: Patrizia LEITZAk utziak 
Zanbeze-ren zailtasunaz jabetzeko, 5.graduan sailkatua dagoela erran behar da eta 
graduko errekak dira. &quot;Zanbezeren zailtasuna bere kaudalean dago: segunduko 1.500 
metro kubikoko ur-etorria du. Hemen ere zailak badaude, igual arriskutsuagoak, 
baina harri gehiago dituztelako&quot; dio Patrizia Leiza elizondarrak. Ez zen hori zailtasun 
bakarra izan, ordea, lehenengo egunetik kokodriloak izan baitzituen inguruan. egunean 
ttikiak ikusten ziren, baina hurrengo egunetan nahiko haundiak. Erreka laku batean 
bukatzen da eta lau egun kanoan egin genuen eta han haundi-haundiak eta ondoan 
ikusten dituzu, hipopotamoak bezalaxe&quot;.
Halere ez zaio Patriziari &quot;arrisku kirol&quot; izendapena batere gustatzen. &quot;Arriskua 
norberak paratzen dio: hemen igual 4. graduko erreka bat ez duzu egiten, arrisku 
gehiago duzulako. Han indarra zen bakarrik eta suertea ere izan dut. Goitiko partean, 
rafting egiten aunitzerortzen zara, baina piraguan gaten zarelarik ezin zara erori, 
korronteak arroken kontra eramateko arriskua baitago&quot;.

Zortzi eguneko jautsiera
Victoria Falls izeneko ur-jauzitik hasi eta 200kilometro egin zituen Patriziak. &quot;Erdia 
baino gehiago rafting eginez jautsi genuen zortzi lagunek, hemendik joandako lau eta 
hango batean gurekin paratu zituzten bertze batzuk. Gero piraguan 40 bat kilometro 
egin nituen nik bakarrik eta lehen aipatu bezala, kanoan bertze horrenbertze&quot;.
Guztira, zortzi eguneko esperientzia izan da, nahiz gero, ia bi hilabetez bertan egon 
diren inguru hura ezagutzen. &quot;Esperientzia guztia ona izan da neretzat, arras polite. 
Hainbertze denbora egin dudan lehen aldia izan da. Kultura, bizimodua&#133; dena 
ezberdina da. Zerbait negatiboa erratekotan hizkuntza ez menperatzea, akaso. 
Beraiek inglesa solasten zuten eta guk guttienekoa bertzerikez genekien. Arras 
inportantea dela konturatu gara&quot;. Urte honetarako asmoak ere garbi dituneskak. &quot;Urte 
guzian aurreratu eta seguraski, Nepal, Costa Rica edo Txilera joanen naiz&quot;.n 

Kirol hauei arriskua norberak paratzen dio: hemen igual maila ttikiagoko 
erreka bat ez duzu egiten, arrisku gehiago ikusten diozulako, arrokak direla 
eta. 

Eduardo Eugi igantziarrak hemeretzi aldiz altxatu lasto-fardoa
Nafarroako marka berria ezarri zuen Leitzan
Berzi bi errekor berri ezarri ziren abenduaren 22ko saioan

Eduardo Eugi igantziarrak bi minututan hemeretzi jasoaldi emanzizkion 45 kiloko 
lasto-fardoari, lehendik berak zuen marka bainobat gehiago. Hori izan zen Leitzako 
saioan hobetu ziren Nafarroako hiru errekorretako bat. 
Garciak, 25 kiloko txingekin aisa hobetu zuen Lurdes Telletxeak zuen marka (308 
metro), 21 plaza baino gehiago egin baitzituen (598,30 metro).
Ultzamako zakulari hirukoteak (Patxi San Martin, Gabriel Jubera eta Imanol Irure) 26 
ehunenekotan hobetu zuen beraiek zuten marka eta 360 metroak 1&#146; 30&quot; eta 62 
ehunenekotan egin zituzten.

Gainerakoetan ezin markarik ondu
JaimeEtxegarai beratarra markatik segundu batera gelditu zen koxkor biltzen eta Patxi 
Larretxeak 30 eman zizkion100 kiloko harriari, baina bere31tan dago. Hameka 
probetan hobetu behar ziren aurreko markak, baina Kristina Saralegik ezin izan 
aizkora saioan parte hartu, lesioagatik. Proba konbinatuan lorturiko markak ere ez 
zuen baliorik izan, Amazabal pilotalekuak ez baititu beharrezko neurriak ematen 
korrika saioa egiteko.
Arpanean, Pikabea anaien marka bere hortan mantentzen da, Ka&ntilde;amares anaiek bi 
minutu gehiago behar izan baitzituzten kanaerdikoari 25 epai egiteko.
18 kiloko ingudea altxatzen, Etxauri Haraneko Roberto Lakostak jardun zuen eta 
Loiartek baino 5 jasoaldi guttiago, zuzen, egin zituen minutu terdian.
Azken proba aizkolariena izan zen eta Donato Larretxea nagusitu zen, 20 segunduko 
aldea atereaz Floren Nazabali. Halere,Mikel Mindegiak baino 2&#146; 16&quot; gehiago behar 
izan zituen aranztarraketzandako lau kanaerdikoak eta zutik zeuden biak mozteko.
Beraz, joan den urtean baino gehiago ondu zen.

Arrakastatsua izan da Gabonetako Berako Futbito Txapelketaren lehen 
edizioa 

Iazko abenduan jokatu zen lehen aldikotz Beran Gabonetako Futbito Txapelketa. 
Guztira 16 talde bildu ziren, 12 mutilenaketa 4 neskenak. Mutilen torneoan, 
kanporaketak jokatu ondotik, Rantanpl&aacute;n ekipoak ailetu ziren finalera. Azken emaitza 
5-1 izan zen Rantanpl&aacute;nen alde, txapelketa honetako irabazle suertatuz. Hirugarren 
postua Ttirtti taldearentzat izan zen. Nesketan berriz, Hurac&aacute;n taldeak lortu zuen 
garaipena, finalean Palmeiras taldeari 5-4 irabazi eta gero. Izan duen arrakasta 
ikusirik, antolatzaileek heldu den urtean errepikatzeko asmoa agertu dute. 


Donostiako
San Silvestre laisterketa irabazi zuen Rafa Maritxalar laisterkalari lesakarrak. 
Bertzalde, Nafarroako Club arteko cross txapelketaBeste Iru&ntilde;a taldeak irabazi 
zuen, Maritxalar bera (3.) eta Antonio (5.) laguntzaz.


Mungiako
XLIII. Eguberrietako Torneoa irabazi zuten afizionatu mailan Olaizola 
goizuetarrak eta leitzarrak, finalean Ketxu eta Tejerori 22-20 irabazi ondotik.


Julian Retegi
da eskualdeko ordezkari bakarra Espainiako eskuz finalerdietan.
txapelketarenbinakako Barriola Bru beratarraren eta Alferrak marka bat 81 
hain zuen errekorra jasoaldi berriz, Marta n Bertzezuen Elizondoko 
kanpoanetaagentzia bat ikusten&quot;Lehenengo erreka jausteak 


&#160; 



&#160;hasierakoa || erreportaia || elkarrizketa || herriz-herri || kirolak || 
jaiotzak-ezkontzak-heriotzak || irakurleak idazle || aurreko aleak








IDATZI DIGUTE ...






1997-ko Urtarrilaren 16a- 197. zenbakia


IRAKURLEAK IDAZLE 


&#160;


&#160;IRAKURLEEI:Euskal Herritik kanpo bizi zareten euskaldunon berri eman nahi 
genuen ttipi-ttapa aldizkariaren bitartez, &#171;euskaldunak atzerrian&#187; 
izena duen erreportai bat prestatzen ari baikara. Horretarako, zuen 
bizimodua eta orohar euskaldunek atzerrian dituzten ohituretaz 
informatzea eskertuko genizueke. Hortarako posta elektronikoak 
ematen digun aukeraz baliatu nahi genuke, hartu-emana ari&ntilde;agoa 
izaiteko. Lan hori pixkat errexteko galdera sorta bat prestatu dugu, 
nahi izanez gero erantzutea daukazutena. Hona hemen: 

- Nondik idazten diguzu? 
- Bertze euskaldunekin ezagutzen al duzu hor inguruan? Nolako 
erlazioa duzu beraiekin? 
- Zu bizi zaren inguruan badago Euskal Etxerik? Euskal Etxeek 
nolako dinamika segitzen dute? Aktibidade berezirik izaten da 
(dantzak, ikastaroak, bestak&#133;)?
- Hemen non duzue familia? Bisita egiterat etortzen zarete?
- Bertzelako euskal elkarterik ba al dago?
- Zuen familian nor izan zen horrat joan zen lehenbizikoa? 
Zenbatgarren generazioa zarete?
- Zuen artean, etxean, lagunartean&#133; euskaraz solasten duzue?
- Ze eritzi du horko jendeak euskaldunei buruz?
- Hemengo eta horko ohiturak arras diferenteak izanik, ze 
desberdintasun nagusi aipatuko zenuke?
- Nafarroaren mendialdekoa den jende gehiago bizi al da hor? 
Interneteko helbiderik baldin badute, haien direkzioa jakin nahi 
genuke.
- Euskera eta horko lengoaia. Zein leku du bakoitzak?
- Nolako lanbideak dituzue hor bizi zareten euskaldunak?

Hauek dira gutti goiti-beheiti erantzutea nahiko genukeen galderak, 
baina zuri bertzelako gairik aipatzea bururatzen bazaizu, gustora 
hartuko dugu. Honetaz gain, hor bizi zareten euskaldunen &#150;familia, 
lagunartea&#133;&#150; argazkiren bat bidaliko bazenigu aunitz eskertuko 
genizuke. Hauxe da gure direkzioa:

ttipi-ttapa 
ttipi@encomix.es
Herriko Etxeko Plaza, 1
E-31780 BERA (Spain)
Tfnoa: (--) 3448 631188
Faxa: (--) 3448 631291

Gure eskariak gehiegizkoak izanez ez direlakoan eta aldez aurretik 
eskerrak emanez, agur bero bat ttipi-ttapatik. 
Goraintziak.




&#160;&#160;hasierakoa || erreportaia || elkarrizketa || herriz-herri || kirolak || 
jaiotzak-ezkontzak-heriotzak || irakurleak idazle || aurreko aleak
&#160; 








Aurreko aleak








AURREKO ALEAK 






1996-ko Uztailaren 4a. 185. alea



1996-ko Irailaren 12a. 189. alea



1996-ko Irailaren 26a. 190. alea



1996-ko Urriaren 10a. 191. alea 




1996-ko Urriaren 24a. 192. alea 



1996-ko Azaroaren 7a. 193. alea 



1996-ko Azaroaren 21a. 194. alea 



1996-ko Abenduaren 5a. 195. alea 



1997-ko Abenduaren 19a. 196. alea 







hasierakoa || agurra || ospakizunak || erreportaia || 
herriz-herri || kirolak || jaiotzak-ezkontzak-heriotzak || idatzi 
digute...










malerreka





1997-ko Urtarrilaren 9a- 197. zenbakia


MALERREKA 



&#160;
&#160;SUNBILLA

&#160; 
Dena prest dago hurrengo asteburuan I&ntilde;auteriak ospatzeko
Igandeko karroza desfilea izanen da ekitaldirik aipagarriena

Ixabel eta Josune 
Hilbeltzaren 24tik 26rako aste ondarrean ospatuko dira herriko i&ntilde;auteriak.
Igande goizeko karrozen desfilea izanen da ekitaldirik aipagarriena, betiko gisan, hamabortzen bat 
karroza prestatuko baitira seguraski eta frontoiko sorpresa ere ez da faltatuko. Ondotik zozketa 
eginen da, irabazlea agertu arte.
Herriko Etxetik 55.000 pezetako laguntza espero da, iaz bezala. Ulibeltzak elkarteak ere laguntza 
ederra ematen du egun honetan, desfilean, jan-edatekoekin 30 lagun inguru ibiltzen baitira. Herriko 
Etxean, salda, taloak eta gaztainak serbitzen dituzte. Saldaren martxa Jose Mari Arretxeak (Itxegi) 
eramaten du. Herriko Etxeko karroza prestatzeaz ere, hauek arduratzen dira.

Otorduen 
garrantzia
Igandeko karrozen desfilea da, erran bezala, ekitaldirik nagusiena, baina aitzinetik ere bestarako eta, 
zergatik ez, lanerako astia bada. Eta i&ntilde;auterietan, otorduei garrantzi berezia ematen zaie. 
Ortzegunean bildotsak hiltzen dituzte, sei jateko eta bertzea errifatzeko. Jexus Mari, Santus eta Itxegi 
soziedadeko sukaldariak arduratzen dira bildotsa prestatzeaz gosarirako.
Larunbatean Itxegi salda prestatzen hasten da, 200 litro pasatuxeak. Iganderako bildotsa puskatzen 
aritzen dira Jexux Mari, Migueltxo eta Rubio. ttipi-ttapa honekin batera datorren gehigarria osatzen eta 
musika kontuak ordaintzen ere laguntza fina ematen du Ulibeltzak elkarteak.
Igandean, goizeko 7ak aldera taloak eta tortilla prestatzen hasten dira dozena bat lagun. Gero, 
desfilean, serbitzen eta prestatzen segitzen dute. 
Soziedadeko bazkarian 90 lagun inguru biltzen dira. Eustakio Errandonea arduratzen da bazkari 
honetaz eta Rubio aritzen zaio laguntzen. Urteroko menu berdintsua izanen da aurten ere: paella, 
bildotsa eta gaztanbera.
On egin!








&#160;
&#160;






MALERREKA






Doneztebeko eskola kontseilua berritu da
Irakasleen aldetik ordezkari bakarra aukeratu zuten

Txema ALDABE

Joan den abenduan aukeratu ziren Eskola Kontseiluko partaideak izanen direnak, batzuk hurrengo 
bi urtetan eta lau urtez bertzeak. 
Gurasoen aldetik Daniel Belarra, Rosa M&#170; Gartxitorena, Ana Gonzalez, Juana M&#170; Mu&ntilde;oz eta 
Alfredo Zugarramurdi dira parte hartuko dutenak. Eskolako maisu-maistren aldetik bortz partaide 
izateko aukera bazegoen ere, bat bakarra aurkeztu zen kontseiluan parte hartzeko: Bego&ntilde;a Mugeta. 
Eskolako zuzendaritzaren aldetik M&#170; Jose Gartzia zuzendaria, M&#170; Carmen Txokarro ikasketa-burua 
eta Jabier Juankorena idazkaria izanen dira partaideak eta, azkenik, udalaren aldetik, Jabier 
Elizalde. Zerbitzuen aldetik bertze ordezkari bat izateko aukera bazegoen ere, inor ere ez zen 
aurkeztu.
Erran behar da Kontseilu hau Doneztebeko eskolako Haur Hezkuntza, Lehen eta Bigarren 
hezkuntzarena dela eta argi dago maisu-maistren aldetik ez dagoela gogo haundirik honetan parte 
hartzeko. 
San Miguel ikastetxeko gaiekin segituz, garbiketaren kontrata 32.559 pezetan igo da, DBH 
ezartzerakoan bertze solairu bat garbitu behar baita, lehen baino 1.017 m2 gehiago. Honela erabaki 
zuen udal batzarreak.
Merkataritzan euskaraz
&#145;Merkatarizan euskaraz&#146; izeneko kanpaina aitzinera doaie eta Malerrekako merkatari gehienen 
euskararen aldeko apostua argi dago, batzuk euskara ikastera edota hobetzera animatu baitira. 
Kanpaina hau hilbeltzaren 31rako akitua izanen da. Norbaitek argibideren bat nahi badu dei dezala 
451746 telefonora.
Ordezko Zerbitzu Soziala
Gaur egun 15 kontzientzia eragozle edo objetore omen daude Donezteben eta Ordezko Zerbitzu 
Soziala egiteko edozein momentutan dei diezaiekete. Herriko Etxeak bertze 10 plaza ezartzea 
eskatu du, horietatik 8 Ingurugiro programarako eta gainerako biak Administrazio programarako.


San Migel karrikako lanak 
Doneztebeko Udalak &#145;Construcciones Pagozelay Goizabal, SL&#146; enpresari adjudikatu zizkion 
San Migel karrikako hornidura eta saneamendu sareak eta zoladura berritzeko lanak. 
Adjudikazioa 9.888.078 pezetakoa da (BEZa barne).
Taxi berria
dugu Donezteben, urte berriarekin. Josebe Aldabe da plaza berri honen jabe. Beharrean 
dagoenak aski du 450687 telefonora deitzea.
Bearzana Ehiztari elkartea
Borda Txuri eta Askingo bordak moldatzeko 40.000 pezetako dirulaguntza eman dio 
Doneztebeko udalak Bearzana ehiztari elkarteari.
Babes ofizialeko etxebizitzak
Ameztia inguruko &#145;bakillen&#146; belagian egin beharreko etxebizitzak banatzeko baremoa onartu 
du Doneztebeko udalak.
&#160; 
Beintza-Labaien eta Oitzen 96ko udal aurrekontuak onartu dira
Urtea akitzeko puntuan zegoela aurkeztu zituzten 
ttipi-ttapa 
Urtea akitu lehenxeago izan bazen ere, iazko udal aurrekontuak onartu zituzten 
Beintza-Labaien eta Oizko udalbatzek.
Beintza-Labaienen 44.092.087 pezetako sarrera-irteerak kalkulatu zituzten. Gehien bat 
ondasunak eta zerbitzuak (19.538.210 pezeta) eta inbertsioetan (17.488.766 pezeta) gastatu 
zen. Diru haundienak, berriz, tasa eta bertzelako zergen bidez (15.711.000) eta dirulaguntzen 
bidez (6.894.500) jaso zituzten. Herriko Etxeko kutxak zuen 12 milioi pasatuxeak ere erabili 
izan dituzte kontuak kitatzeko.
Oizko udalari dagokionean 69.706.552 pezetako behin betiko udal aurrekontua onartu zuen 
udalbatzak. 

Ia 70 milioi pezetako Oitzen
Kopuru 37.795.180 pezeta inbertsio ezberdinetan erabili da eta 16 milioi ondasun eta 
zerbitzuak erosten. Langileen lansariak ordaintzeko ere 10 milioi behar izan dira.
Diru sarreretan, kapital transferentzien bidez 25 milioi terdi hartu dira. Tasa eta bertzelako 
zergen bitartez jasotakoa 21.702.480 pezeta izan dira eta Nafarroako Gobernuak emandako 
subentzio ezberdinen kopurua 9.362.500 pezetara ailegatu da eta Herriko Etxeak kutxetan 
zituen 7.618.448 pezeta ere erabili behar izan dira diru kontuak berdintzeko. 
&#160; 

Bidasoa-Berroaran Mendietako Administrazio Batzarrea 
Joan den urteko osoko bilkuran hartutako erabakiaren bidez, &#145;Basartea, SL&#146; enpresari 
adjudikatu zitzaizkion Bidasoa-Berroaran eta Kokoriko mendietako, Elgorriagako 
etaDoneztebeko baso kudeaketarako plan teknikoa idazteko lanak. Adjudikazioa 7.979.060 
da (BEZ barne).
Malerrekako Euskaltegia
Malerrekako Euskaltegian (IKA) izena eman dezake euskara ikasi eta hobetu nahi duenak 
hilbeltzaren arte. Aski du 451555 telefonora deitzea aski du, 1996-97 ikasturteko bigarren 
eta matrikulazio kanpainaren barrenean.&nbsp;
Onddoaren kofrade berriak izendatu zituzten Elgorriagan
Interpretazio Zentrua zabaldu nahi da errota zaharrean 
ttipi-ttapa 
Yolanda Barcina, Nafarroako Gobernuko Ingurugiro sailekokontseilaria, Juan Luis Irigarai, 
Osasuna futbol taldekolehendakaria, Koteto Ezkurra erremontelaria, Pedro Osinaga aktorea 
eta Elgorriagako Francisco M&#170; Teresa Ibarra arotxak dira Nafarroako Onddo eta 
Perretxikoen Kofradiako Ohorezko berriak.
Eraberean, kofradiako kide izandako Salvador Arotzarena eta Juan Mariezkurrenaren meza 
izan zuten eta hauen lekukoa, kide beraien alargun eta seme-alabei pasa zien Jose Miguel 
Galarregi, Kofradiako eta Elgorriagako alkateak.
Bertzalde, herri ingurutik oinez, bizikletaz, nahiz zaldiz egiteko moduko ibilbidea ere zabaldu 
zuten, Onddo Bidea izenarekin eta bertan kokatu duteNafarroako onddoari eskainitako 
monumentu berria. Azkenik, 150 haritz planta aldatu zituzten inguruhoietan.
Orain, Nafarroako onddo eta perretxikoaren interpretazio zentru bat zabaldu da 
Elgorriagako errota zaharrean eta ikastaro ezberdinak egin.

&nbsp;


Iturengo Egunetako zozketaren bigarren sariduna ez da oraindik agertu 
Zarea Jose Antonio Altxuk eskuratu zuen

Iban ISASI

Errege bezperan egin zen Egunen barnean antolatutako zozketa. Afariaren ondotik eta Kristianen 
akordeoi soinuenartean tarte bat eginda, soinulariak zituen zenbakiak. honako hauek dira: Zare bat 
2.710 zenbakiari (Altxunea erretegian saldua). Afaria Altxuneaerretegian 2.656 (Javier Bereauk 
saldua). Lehenengo sariaren jabea gau berean atera zen, Antonio Altxu, hain zuzen. Bigarren 
sariaren irabazlea berriz, oraindik ez da agertu. Beraz, txartelaren jabeak hilabeteko epea dauka 
Kultur hilabeteko antolatzaileetako bati ailegarazteko, bertzenaz, i&ntilde;auterietan eginen baita zozketa 
berria.

Futbito taldea
Taldea osatu dute batzuk, inguruko zenbait herrietan antolatu den futbito txapelketan parte 
hartzeko. Nafarroako Federazioak eramanen ditu araudiari buruzko xehetasun guztiak.
Bertzalde, Isidro Bazterrikakberriz ere saria eskuratu duela zerriei buruzko lehiaketa famatu 
batean. Zorionak! 
&#180;Loihak&#180;musika taldea sortu da Zubietan
Arrakasta izan du eskualdean

Ainhoa MUTUBERRIA

Gaurgero mundu jakinen du Zubietan musika talde elegante bat sortu dela. Bere izena Loihak da. 
Pixkanaka-pixkanaka, ahal zuten lekuanhasi ziren eta begira orain, kontzertuak dena egiten dituzte. 
Gaur musika mota azkarki bezain hainbeste. Beraz, baten batek gustokoa ez baldin badu ere, 
bihotza pozten zaio gure herriko mutilek egiten duten musika entzunez. Bi aldiz publikoan jo dute eta 
hurrengo saioaSan Anton egunean eginen dute (urtarrilaren 17an), beste talde batzuekin batera. 
Aspalditik ez zen izan hainbeste jai gure herri honetan. Ikusten dugu ikusten, edozein aitzaki ongi 
parranda egiteko. Beharrik! Hau gutxi izango balitz bezala, gero i&ntilde;autik datoz. Urteak hasibesterik 
ez du egin eta i&ntilde;auteriak gainean dauzkagu.

Arkupeak elkarteak urteroko besta zuen Doneztebe eta Elizondon
Nafarroako Gobernuari eta bertze erakundeei zenbait eskaera egiteko probextu zuten

800 lagunetik goiti bildu ziren Arkupeak jubilatu eta pentsionisten elkarteak abenduaren 16an 
Doneztebeko Bordatxo dantzalekuan antolatu urte bukaera bestan. Ekitaldian izan ziren, eraberean, 
Miguel Sanz, Nafarroako Gobernuko lehendakaria; Calixto Ayesa eta eta Jose Luis Alli, Gizarte 
Ongizatesaileko kontseilaria eta zuzendari nagusiak; Miguel San Miguel, Doneztebeko alkatea eta 
Jose Volkswagen enpresako langilego zuzendaria eta Nafarroako Aurrezki Kutxako ordezkariak, 
bertzeak bertze.

Klimatizatutako piszinak eskualde bakoitzean eta furgoneta bat
Honelako pertsonaiakbazkarira etortzea ederki probextu zuen Felipe Ganboa, Arkupeak elkarteko 
lehendakariak eskari luzatu zituen. Sanz lehendakariari klimatizatutako igerilekuak eskatu zizkion 
eskualde bakoitzerako eta Volkswagen enpresako ordezkariari bat. Lehenengoak ez zuen 
ezezkorik erran, &quot;ordagoa nahi erantzunez eta bigarrenak baiezkoa eman zuen garbi-garbi. 
Doneztebeko alkateak, bere aldetik, eskualde hau bazterrean ez uzteko eskatu zion lehendakariari 
eta honek &quot;zonalde hau ez dugu inoiz ahaztuko, Nafarroako zati garrantzitsua delakoz. Ez ditugu 
komunikabideak atzenduko, ezta gizarte eta osasun zerbitzuak ere&quot; erantzun zuen. Miguel Sanzere 
ez zen esku hutsik itzuli Iru&ntilde;era eta Arkupeak elkarteak emandako txapela makila jaso baitzituen.
Bertzalde, Gizarte Asegurantzarekin lotutako CAISS erakundeak Donezteben egiten ari den 
bulegoa hemendik bizpahiru hilabetera martxan izanen dela jakinarazi zuten. honetan, erretiratuek 
bertan egin ahal izanen dute beraien pentsioekin zerikusia duten tramitazioguziak, Iru&ntilde;era joan 
beharrik gabe.
Elkartekoek duten egitasmoen artean, Egiptoko Nilo barna eginen dutenkruzeroa da nagusiena.

Aurtengo ekitaldi egitaraua
Arkupeak jubilatu eta pentsionisten elkarteak urte bukaera bazkari eder batekin ospatzeaz 
gain,1997an egin asmo dituen ekitaldinagusien berri ere eman zuen Donezteben. Honako hauek 
izanen dira inportanteenak:
&#149; Kultur denbora librekoak: herrietako eta eskualdeko mus txapelketak, gimnasia ikastaroa, 
Arkupeak aldizkaria, adinekoei buruzko akitaldien bazkideen lanen erakusketa, Pilotaren Eguna eta 
lehen txirrindula proba.
&#149; Erlijioari lotutakoak: Xabier, Olivako monastegira,Lourdes, Arantzazu eta Lezora 
erromesaldiak eta gogo ihardun ekitaldiak.
&#149; Mendia: ibilbidea, Plazaola trenaren eta Urbasan ibilaldia, Lizarran bazkalduz.
&#149; Egun bateko eskurtsioak: Iru&ntilde;a, Donostia, Bilbo, Belateko tunela, Erribera.
&#149; Ospakizunak: herrietako bestak, 85 urte bete dituztenei omenaldia, Urrezko Ezteiak, herrien 
arteko anaitasun bestak eta urte bukaerako besta.
Ez dute etxe xokoan egoteko asmorik, bistan denez.




&#160;&#160;


&#160;hasierakoa || erreportaia || elkarrizketa || herriz-herri || kirolak || jaiotzak-ezkontzak-heriotzak || irakurleak idazle || 
aurreko aleak








leitza





1997-ko Urtarrilaren 9a- 197. zenbakia


LEITZALDEA


&#160; 

&#160; 
&#160;
&#160;
GOIZUETA


 
Datu kezkagarriak eman ditu azken udal erroldak
Mila biztanletik behera jeitsi da herriko populazioa

Esteban AROZENA

1996ko errolda edo padroiak emandako datuak onak direnik ezin da esan, 
besteak beste, biztanlegoaren jeitsiera kezkagarria nabarmentzen delako bertan.
Azken urteotan mila lagunetik gorako kopuruari nolahala eutsi bazaio ere, 
oraingoan goitik beherakoa geldi ezina izan da, eta 944 biztanle zituen herriak 
erroldako datu hauek bildu zirenean. Hauetatik 512 gizonezkoak dira eta 432 
emakumeak.
Herriko Etxean esan zigutenez, Goizuetarentzat kalterako da 1.000 biztanletatik 
jeistea, Iru&ntilde;ak ematen dituen laguntza batzuk murriztea baitakar horrek. Herrian 
bertan ere nabarituko dira honen ondorioak, batez ere udal hauteskundeak 
ailegatzen direnean, oraingo 9 ordezkarien lekuan 7 hautatuko baitira 1999an. 
Beraz, alkateak eta sei zinegotzik gobernatuko dute herria.
Biztanlegoaren jeitsierarekin batera, herritarren batez besteko adinaren igoera 
ere nabarmentzen da. Horrela, biztanlegoaren %26a bakarra da 0tik 29 urte 
bitartekoa; %46a 30tik 60 bitartekoa da; eta azkenik, %28ak 60 urte baino 
gehiago ditu.

Depuradoraren lanak
Construcciones Amenabar-en esku gelditu dira herriko depuradoraren obrak, 
Nilsak enpresa gipuzkoar honen eskaintza hautatu baitu aurkeztutako guzien 
artean. Otsailaren lehen egunetan hasi daitezkeen lan hauek 80 milioi pezetatan 
eginen ditu.

Faisai ehiza
Basauntz ehiztarien elkarteak herrian sekulan egin ez den ekintza bati ekin zion 
hilbeltzaren 4an: faisaien ehizaldiari. Partaidetza ikaragarririk ez bazen izan ere, 
antolatzaileak pozik agertzen ziren Umore Onan bazkaldutakoan, goizean faisai 
kopuru polita harrapatzeaz gain, elkartasun giro paregabean igaro baitzuten 
eguna.

Bertso-paper lehiaketako sariak (Argazkia)
Eguberrietako oporrak hartu aurretik Bertso-paperen lehiaketa antolatu zuten 
herriko eskolan bertako ikasleentzat. Hirugarrenetik zortzigarren maila arteko 
gehienek parte hartu zuten eta argazkian dauzkazue sariak eskuratu zituzten 
idazleak.





&#160;
&#160;

ARESO 



Balinezko eskopetekin faroletan kalteak egin dituzte
Udaletxeak bandoa plazaratu du honen berri emanez

Juana M&#170; SAIZAR

Herriko gaztetxoak balinezko eskopetarekin ibiltzen direla eta, herriko faroletan 
kalte ugari sortu dituztela ikusi du Udalak. Denbora gutxi barru lau aldiz 
konpondu behar izan dira eta gastu dexente suposatu du herriarentzat. Beraz, 
hemendik aurrera, bere haurrak herrian kalteak sortzen badituzte gurasoak 
izango dira arduradunak.

Erreziboetan akatsak
Udaletxeko azken erreziboetan hainbat akats ikusi izan dira, beraz, konturatzen 
bazarete, lehenbaitlehen idazkariarengana joan erreklamazioak egitera, 
hurrengorako arazoa konpontzeko.

Elizako lanetarako dirulaguntza
Elizaren obrako gastuentzat, kalefakzioa eta tximistorratza, alegia, 150.000 
pezetako dirulaguntza eman du udalak, azken plenoan hartutako erabakian. 
&#160; 

Auzolanetako ordenantza berria egin du udalak. Ikusi eta alegaziorik egin 
nahi izanez gero, hilabeteko epea dago.
Errolda edo padroi berriaren arabera 310 biztanle gaude herrian, 
hauetatik 159 gizonezkoek eta 151 emakume.&#160;
Haurren nantzerkia 
Eguberrietakooporren aurreko azken klase egunean eskolako 
neska-mutikoek antzeslanak eskaini zituzten 
&#160; 





&#160;
LEITZA






Ihauteriak hilbeltzaren 25etik 28ra ospatuko dira
Larunbatean herrian eta astelehen eta asteartean auzoetan ibiliko dira

Joseba AZPIROZ

Hilaren 25, 26, 27 eta 28an ihauteriak ospatuko ditugu. Hau idazterakoan 
egitaraua osotara zehaztekoa badago ere, ekitaldi batzuen berri emateko 
moduan gaude. Ohitura den bezala, larunbatean herrian eginen da eskea eta 
astelehenean, goizeko 9etan aterako dira eskelariak Gorriztaran, Erreka eta 
Arkiskilera eta asteartean, Erasotera. Bueltarakoan eskelariak Aurreran 
bazkalduko dute. Astelehen arratsaldez parke mugikorra izanen da frontoian 
umeentzat eta astearean eskolako umeek atsoguretuta joanen dira kalejiran 
plazara Incansables txarangarekin. Ondoren txokolatea emanen zaie. Egunero 
Incansables txaranga arituko da eta igandetik asteartera musika izanen da plazan 
iluntzean.
Bestalde, IKA euskaltegikoak, astelehenean urtero egiten zituzten bertso saioa 
eta afaria ez dituzte antolatuko. Gero eta jende gutxiagok parte hartzen zuela eta, 
beste proposamen batekin datozkigu: Leitzarren arteko kanta saioa antolatzea 
zineman. Ekitaldia aurrera ateratzea denon esku dago. Parte hartzeko 
euskaltegiko irakasleei izena eman behar zaie hilaren 20a baino lehen.

Iru&ntilde;eko espetxera eskaria
Udalak Iru&ntilde;eko espetxeko zuzendariari eta espetxe-zaintzako epaileari, Oskar 
Astibiari hirugarren graduari dagozkion bizi baldintza lehenbailehen ezar 
diezazkion eskatu die. Jakinen duzuenez, Oskar bigarren graduan dago, hau da 
Iru&ntilde;ako espetxean preso. Akordio honen berri zuzenean emateko asmoz, 
espetxeko zuzendariari bilera eskatu diote, baita Oskarrekin hitz egiteko baimena 
ere.

Zinema
Datorren ostiralean eta igandean &quot;Pena de muerte&quot; eta igande arratsaldean &quot;En 
busca del valle encantado&quot; pelikulak ikusi ahal izanen dira zineman.


Dantza ikastaroa 
Aurreko larunbatean, Aurrerak antolatutako dantza ikastaroa hasi zen. 
Larunbatero eskolako gimnasioan, 6etatik 8etara izanen diren saioetan 
salsa, merengue, chachacha, swing, rock&amp;roll&#133; dantza ikasteko aukera 
izanen da. Hileroko matrikula 2.000 pezeta da eta ekaina arte aritzeko 
asmoa dute.


600.000 pezeta
erabiliko dira Leitza-Larraunaldean beira kontenedoreak erosteko. 
Kopuru horretatik 420.000 pezeta Leku Administrazio Departamenduak 
ordainduko ditu.


Alde Zaharreko
gas-sareaz aprobetxatzen direnak 15.000 pezetako kontribuzio berezia 
ordaindu behar dute (gainontzeko herritarrek ere kopuru hau ordaindu 
zuten). Udala ari da obra egiten, bere langileetaz eta INEMen bitartez 
kontratatutako beste hiruetaz baliatuz (gasaren tuboak jarri ezik).






&#160;&#160;
&#160;hasierakoa || erreportaia || elkarrizketa || herriz-herri || kirolak || 
jaiotzak-ezkontzak-heriotzak || irakurleak idazle || aurreko aleak








baztan





1997-ko Urtarrilaren 16a- 197. zenbakia


BAZTAN


&#160; 
&#160;
BAZTAN
&nbsp;


 Herrietako alkateak aukeratzeko bozketak errekista guti izan zuen oraingoan ere
Erratzu eta Arizkunen eman zituzten bozak, gainerakoetan alkategai bakarra

Joseba IGARABIDE
Eguberri aitzineko igandean aukeratu behar ziren Baztango hamabortz herrietan, bi urteotan alkate izanen direnak 
eta ez zuen errekista haundirik izan bozketa honek. 
Arizkun eta Erratzun bakarrik eman zuten beraien iritzia, bi lagun aurkeztu baitziren alkate izateko animoarekin. 
Arizkunen 101 boza eman ziren, horietatik 84, Juan Jose Garbalena alkate berriarentzat. Erratzun berdinduagoa 
egon zen bozketa eta lehendik alkate zen Juan Luis Karrikaburuk 61 boza hartu zituen bitartean, Xabier Ospitalek 
57 lortu zituen. 
Zortzi herrietan, orain arteko alkateek segituko dute, ez baitzen bertze inor presentatu eta hauetatik hirutan 
(Gartzain, Arraioz eta Oronoz), hirugarren aldia izanen dute alkate berarekin. Aniz eta Elbeten alkate berriak 
(Marcelino Rementegi eta Jose M&#170; Jauregi) bozketa egin gabe aukeratu zituzten.
Almandoz, Ziga eta Elizondon, ordea, ez zen inor aurkeztu lehen deialdian eta Eguberri eta Urteberri egunetan 
aukeratu zituzten 1997-98rako alkateak.
Ondoko koadroetan ageri dira herrietako alkateen argazkiak eta datuak (adina, lanbidea, zenbagarren urtez 
alkate), baita datozen bi urtetarako dituzten asmo nagusiak.

ALMANDOZ
Xeberino Landa &#149; Lanerako ez gaitua &#149; 57 urte (1.urtea)
&#149; Ura ekartzea Sastratik
&#149; Frontoia moldatu, ura sartzen baita.
&#149; Argiak eta herriaren sarrera moldatu. (espaloiak, etab&#133;)

AMAIUR
Bernardo Amiano &#149; CSIko langilea &#149; 44 urte (3.urtea)
&#149; Erdiko-bidea asfaltatu
&#149; Artiko bidean zubia egin.
&#149; Piszina egitea ere burutan dauka.

ANIZ
Marcelino Rementegi &#149; Aurrejubilatua &#149; 54 urte (1.urtea)*
&#149; Eliza moldatu eta pintatu.
&#149; Urak hondatutako bideak zementua eman.
* Orain 6-7 urte alkate izan zen

ARIZKUN
JuanJ. Garbalena&#149; Jubilatua &#149; 61 urte (1.urtea)
&#171;Oraindik ez dut ja pentsatu&#187;.

ARRAIOZ
JoxeAntonio Bergara &#149; CSIko langile &#149; 47 urte (5.urtea)
&#149; Eliza moldatu.
&#149; Karrikak zolaberritu.
&#149; Kanposantua haunditu eta moldatu.
&#149; Saihesbidea ere egin behar da.

AZPILKUETA
Fermin Barazabal&#149; CSIko langilea &#149; 48 urte (3.urtea)
&#149; Baserrietako bide batzuk zementoarekin estali.
&#149; Frontoian argi haundiagoak paratu eta pintatu.

BERROETA
Jesus M&#170; Gamio &#149; CSIko langilea &#149; 40 urte (3.urtea)
&#149; Saneamendu proiektua aitzinera ateri.
&#149; Kanposanturako bidea moldatu.

ELBETEA
Jose M&#170; Jauregi &#149; Garraiolaria &#149; 48 urte. (1. urtea)
&#149; Argiak eta karrikak zolaberritzea.
&#149; Eskola eta frontoiaren moldaketa.
&#149; Kanposantua moldatu.

ELIZONDO
Antonio Aldako &#149; Aurrejubilatua &#149; 53 urte (1.urtea)
&#149; Kargodunekin batera zehaztu behar badu ere, herriendako autonomia gehiago nahi dute eta hasitako zenbait 
proiektu akitu.

ERRATZU
J.Luis Karrikaburu &#149; Zurgina &#149; 44 urte (1.urtea)
&#149; I&ntilde;arbilen argiak.
&#149; Gorostapolon argiak eta saneamendua.
&#149; Zenbait pista moldatu
&#149; Azkaraten ur-depositoa
* Orain 2-3 urte alkate izan zen

GARTZAIN
Bautista Arretxea &#149; Nekazaria &#149; 48 urte (5. urtea)
&#149; Herriko saneamendua eta argiak akitu.
&#149; Mendietako pistak zementoz eman.
&#149; Iturriak konpondu.

IRURITA
Maribel San Jose &#149; Etxekoandrea &#149; 48 urte (2. urtea)
&#149; Plaza konpontzea eta mediku kontsulta egin
&#149; Hirurteko Plangintzan hainbat eskari eginak daude: saneamendua, konponketak&#133;

LEKAROZ
Pedro M&#170; Oskariz &#149; Baztan Panifikadoran &#149; 37 urte (3. urtea)
&#149; Herriko eskola konpondu eta zenbait gela egin (aretoa, biltegia&#133;).
&#149; Bide batzuk egitea (Hirurteko Plana). 

ORONOZ
Florentino Go&ntilde;i &#149; CSIko langilea &#149; 44 urte (5.urtea)
&#149; Frontoia moldatu.
&#149; Hamabi urte arteko haurrendako eskola egin herriaren lur eremu batean.

ZIGA
Celestino Elizalde &#149; Baserriko Lanak &#149; 42 urte (1.urtea)
&#149; &#171;Oraindik ez dut deus ere pentsatu&#187;.

Aurtengo i&ntilde;auteak martxan dagoeneko
Aniz eta Berroetako gazteek elkarrekin ospatu dituzte

Pablo MENDIBURU
Gan den ortziralean, Anizko elkartean egindako bazkariarekin hasiera eman zioten i&ntilde;auteei aniztar eta berroetarrek. 
Bazkalondoan Anizen etxez etxe ibili ziren eta puxkekin afaria eta biharamoneko gosaria egin zuten. Larunbatean 
Berroetan ibili ziren, gosaldu ondotik etxez etxe ibili eta akitzeko, afarie eta soinue izan zutelarik Gure Ametsa 
elkartean.
Berroetako eskola
Herriko umeen gurasoek bilera izan zuten eskola berriz martxan paratzeko asmoz. 11 haur daude eta hauen 
gurasoek sinadurak jaso zituzten. Iru&ntilde;etik bidali behar duten erantzunaren zain daude. 
&nbsp;

Urak Berroetako Marieri bidea eraman zuen oso-osorik. 
Berroetako bestak komisio batek prestatuko ditu. Almandozen berriz, Fran Sarratea, Juan Carlos Erlot, 
Koxki Mitxeo eta Maite Oskoz hautatu dituzte i&ntilde;aute eta besta batzordetarako.
Almandoztarrek urtero Au&ntilde;amendin egiten duten bazkaria pasa den igandean egin zuten, giro bikainarekin.
&nbsp;

Kintoko larreakNafarroako Gobernuak 4.713.387 pezetako taloia eman zien Baztan eta Erroko alkateei Kintoko larreetan 
bazkatzeauzteagatik. Egia erran, Iparraldeko abeltzainak dira dirua ordaintzen dutenak Nafarroako 
Gobernuaren bidez. 

Nafarroako Txirrindulari Itzulia Ekainaren 3tik 8ra burutuko da 36. edizioa eta etapa bat Elizondon bukatuko da. 750.000 pezetako 
dirulaguntza emandu horretarako Balleko Etxeak.

Arraiozko saihesbidearenproiektua egiteko pezetako gastua onartu du Nafarroako Gobernuko Herrilan, Garraio eta Komunikabide 
sailak. 230 milioi aurten ordainduko dira eta gainerako 34,9 milioi datorren urtean.

Lau bildots umatu ditu ardi Almandozen (Argazkian)
Almandozko Mendiola auzoko Etxotoa ardi honek lau bildots erditu ditu umaldi berean. Rafael eta Norberto 
Agerrek zaintzen duten ehun ardiko artaldean eta ingurukoetan ere, seguraski, lehen aldia da honelako 
umaldi bat suertatzen dela. &quot;Hirukiak eta honela bai, baina zuzenean ahareak estalita, naturalki, laukiak sortu 
diren lehen aldia da&quot; diote Etxotoakoek.
baserrikobatek264,9 milioi 
Nafarroako 
&nbsp;





&#160;






hasierakoa || erreportaia || ospakizunak || herriz-herri || kirolak || jaiotzak-ezkontzak-heriotzak || irakurleak idazle || 
aurreko aleak








Saraldea





1997-ko Urtarrilaren 9a- 197. zenbakia


SARALDEA


&#160; 
&#160; 




ZUGARRAMURDI 






Maestruen Etxea Akelarre elkarteari utzi dio Herriko Etxeak
Aparkalekuan ere bertze lokal bat eginen da

Margari eta Koro
Azken urte hauetan erabiltzen ez den Maestruen Etxea, Akelarre elkarteari utzi dio Herriko Etxeak, bere 
beharrentzat. Orain arte talde hunek ez zeukan toki propiorik bere bilerak eta ekintzak egiteko, bilerak udaletxean 
edo ostatutan egiten zituen. Ikastaroak, berriz, ospital zaharrean antolatzen ziren.
Gai huni buruz ere, eta aintzina begira, Herriko Etxeak bertze akordio hau hartu du: aparkalekuko eremuari 224 
m2 ekendu lokal bat egiteko, herrian antolatzen diren ekintzetarako toki egoki bat izateko. Alde batetik biltegi 
bezala erabiliko da (zikiro eta gaupasako tresnak direla eta), eta bertzetik edozein solasaldi, antzerki edo 
halakoetarako prestatua, komunak eta dutxak barne.

Euskaraokea
Zurrumurruek diote udaberri aldera Euskal Telebistako &quot;Euskaraokea&quot; programakoek alde honetara etorriko 
zaizkigula. Sara, Ainhoa, Urdazubi eta Zugarramurdiko umeak herri batean bilduz grabazio bat eginen omen da. 
Haurrak, portzikaso ere hasi zaitezte kantuak entsaiatzen eta zintzurrak zaintzen&#133; hala ez bada ere, musikak 
bizitza alaitzen du.
Atxuriatik Larrunerat ipuin lehiaketan urdazubiarra eta zugarramurdiarra sarituak
Bertzalde, Atxuriatik Larrunerat ipuin lehiaketan aipamen berezia jaso dute Zugarramurdi eta Urdazubiko bi idazle 
gaztetxoren idazlanek. Xabier Etxeberria Bengoetxea urdazubiarraren &#145;Arrano Beltza eta Txuriak&#146; ipuinak 
epaimahaiaren aipamena jaso zuen A mailan (9 urte artekoak). 
Maite Anziart Camino zugarramurdiarraren &#145;Bi gizon haserre&#146; ipuinak ere aipamena jaso zuen B mailan (10 eta 11 
urtekoak).
Lehiaketaren epaimahaia osatzen, bertzeak bertze, Koldo Ameztoi ipuin kondalaria zegoen.









&#160; 
&#160;
SARA






Elbarrungo hilerriaren zabaltzea eta zonbait dirulaguntza on hartu ziren 
Kontseiluak honela erabaki zuen azken batzarrean

Jacqueline eta Mixel

Iragan azaroaren 22an Herriko Etxean bildu ziren Kontseiluko gizonak Aniotzbehere auzapezaren inguruan. 
Karia hortarat aipagai izan zituzten gaien artean bien aipamen berezi bat eginen dugu.
Elbarrungo hilerriaren zabaltzea beharrezkoa dela erabaki zuten lehenik. Ikusiz hilobien galdeak ez direla 
ttikitzen hilerri berriaren haunditzea, eremua 5.000 metro karratutan haundituz. Elbarrungo hilerri hau 1978an 
egina da eta leku gehienak hartuak edo geldituak izanki, bertze hainbertze eremuren galdea badago. Orain 
bete behar diren urratsak bete behar dira ondoko lurraren eskuratzeko eta lehenbailehen proiektuaren 
gauzatzeko.
Bertzalde, dirulaguntza hauek onhartuak izan dira: Les Amis de l&#146;Ecole Publique erakundearentzat 1.000 
libera, Kultur Hilabetearentzat 3.000 libera eta Euskal departamenduari buruzko hautetsien elkarterako 
2.000 libera. Orotarat 6.000 liberaren laguntza eman da.
Atxuriatik Larrunerat ipuin lehiaketa
Zonbait saratar sarituak izan dira Atxuriatik Larrunerat ipuin lehiaketan, goi mailako idazlanak aurkeztu 
baitituzte.
A mailan (9 urte arte), Maider Mendionderen Atxuria Larun ipuinak eta Lia Ivandekick neskatoaren Mendia 
ipuinak aipamen berezi bana jaso dute, Azkaingo Maylis Goienagaren Ibilaldi bat mendian ipuinak bezalaxe. 
Guztira 126 idazlan aurkeztu ziren maila honetan.
B mailan berriz, (10-11 urtekoak) 86 lan aurkeztu ziren eta horien artean ere saratarrek jaso dute aipamenik. 
Elorri Larroquet-en Larun mendia eta Cristelle Ameztoiren Oihu bat mendian ipuinek jaso zuten aipamena, 
bertzeen artean.
Bistan denez, neska-mutikoek Mendia gaiari buruz idatzi behar zuten lehiaketa huntan.

Sarako ihiztarien gorabeherak (argazkia)
Ihiztariek izigarrizko balentria egin dute abendoaren 15ean, hamar basurde hilez Olhain eskualdean. Orain 
arte 22 hilak dituzte, baita bi basauntz ere (hauen ihizia bitarat mugatua da).




&#160;
&#160;hasierakoa || erreportaia || elkarrizketa || herriz-herri || kirolak || jaiotzak-ezkontzak-heriotzak || irakurleak idazle || 
aurreko aleak







Hasierako orrialdea






















































































































































    
        1997-ko Urtarrilak 30 - 198. zenbakia
    




    
        
        
 
        
        

        align="bottom" src="images/mapa.gif" width="300" ismap

    

&#160;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

Zu(r)ekin 1317
 lagun
dira, orrialde hau ikusi dutenak 
1996-ko Uztailaren 5-etik. 


TTIPI-TTAPA-ren posta helbidea: 
ttipi@encomix.es

    



Nafarroako Internet Elkartearen
 laguntzarekin egina: 
p@redestb.es













heriotzak eta ezkontzak





src="images/minitttipittapa.gif" alt="ttipi-ttapa" width="200"


1997-ko Urtarrilaren
30a- 198. zenbakia



    
        
EZKONTZAK-HERIOTZAK-JAIOTZAK
    



&nbsp; 

EZKONTZAK&nbsp; 



    
        
            Simon Ballarena Hualde eta Mª Isabel
                Arozena Etxeberria, Elizondo eta
                Almandozkoa, abenduaren 14an.
        
        
    



&nbsp;

JAIOTZAK&nbsp; 



    
        
            Ane Aintzane Larrainzar Ubiria, Santiago
                de Chilen, azaroaren 22an.
            Maialen Arrieta Sarratea, Elgorriagakoa,
                abenduaren 26an.
            Eneko Esparza Txueka, Elgorriagakoa,
                azaroaren 23an.
            Josu Zabaleta Iriarte, Leitzakoa,
                urtarrilaren 6an.
            Iker Mariezkurrena Ursuegi, Urrozkoa,
                azaroaren 5ean.
            Jon Elizondo Etxekonanea, Urrozkoa,
                abenduaren 13an.
            Javier Saldias Murillo, Urrozkoa,
                abenduaren 7an.
            Ekaitz Nicolas Murua Intxausti, Donamariakoa,
                abenduaren 9an.
            Ramuntxo Soudre, Sarakoa,
                urtarrilaren 8an.
            Julen Velez Ara, Berakoa,
                urtarrilaren 5ean.
            Jokin Huizi Pradanos, Berakoa,
                urtarrilaren 9an.
            Julen Retegi Urroz, Iturengoa,
                urtarrilaren 11n.
            Mikel Retegi Urroz, Iturengoa,
                urtarrilaren 11n.
        
        
    



&nbsp; 

HERIOTZAK&nbsp; 



    
        
            Bautista Baleztena Hernandorena, Eratsungoa,
                abenduaren 12an, 66 urte.
            Juana Iribarren Laurenzena, Amaiurkoa,
                urtarrilaren 9an, 82 urte.
            Gertrudis Zubillaga Arrieta, Goizuetakoa,
                urtarrilaren 8an, 91 urte.
            Saturnina Perurena Eskudero, Goizuetakoa,
                urtarrilaren 8an, 59 urte.
            Juan Lasarte Bildarraz, Leitzakoa,
                urtarrilaren 8an, 68 urte.
            Genoveva Antonia Romana Irigoien
                Perotxena, Gartzaingoa, urtarrilaren
                11n, 86 urte.
            Tomas Irigoien Duhalde, Erratzukoa,
                urtarrilaren 19an, 85 urte.
            Juliana Urtxegi Iturbide, Igantzikoa,
                urtarrilaren 21ean, 85 urte.
            Marcelino Mariñelarena Iraizoz, Donamariakoa,
                abenduan.
            Mattitta Etchegaray Leizagoien, Sarakoa,
                urtarrilaren 7an, 82 urte.
            Andres Berekotxea, Sarakoa, urtarrilaren
                13an, 98 urte.
            Mailuix Berhau Errandonea, Sarakoa,
                urtarrilaren 10ean, 70 urte.
            Pierre Olharan, Sarakoa, urtarrilaren
                15ean, 89 urte.
            Michel Dop, Sarakoa, urtarrilaren
                15ean, 86 urte.
            Thomas Saint-Esteben, Sarakoa,
                urtarrilaren 16an, 74 urte.
            Pedro Gorria Esteberena, Berakoa,
                urtarrilaren 19an, 72 urte.
            Sebastian Aioroa Lasaga, Iturengoa,
                urtarrilaren 1ean, 80 urte.
            Isabel Intxauspe Igoa, Igantziarra,
                abenduaren 14an, 74 urte.
            Gurutxe Txoperena Matxikote, Igantziarra,
                abenduaren 23an, 31 urte
        
        
    



&nbsp;

&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle || 
aurreko aleak











erreportaia







1997-ko Urtarrilaren
30a- 198. zenbakia



    
        
ERREPORTAIA 
    






Kanpotarrak ekarri eta
hemengoak
hondatu
&nbsp;



    
        Noizbait gure errekak
        karramarroz beteta izan zirela jakiteak bat baino gehiago
        harrituta utziko du seguraski. Hala zen bada. Izan ere,
        gaztetxo eta ez hain gazteen udako afizio haundienetakoa
        zen errekako karramarroak harrapatzea. Baina 80.
        hamarkadan bertze karramarro moeta batzuek gaitz larri
        batekin kutsatu zuten bertakoa, denbora guttian
        desagertaraziz. Gaurko egunean karramarro banaka batzuk
        gelditzen direla jakin badakigun arren, desagertutzat
        eman ditugu. Adituen
        ustetan akats haundia da bertako espezieen lekuan
        kanpokoak sartu nahi izatea, horrek ingurugiroaren baitan
        aldaketak sortzen baititu, gerora desoreka larriak
        bihurtzen direnak. Bertako karramarroen aferarekin
        gertatu denak hori frogatu bertzerik ez du egiten.
        Desagertzearen arrazoiak
        Duela hamabortz bat urte, Ipar Ameriketatik datorren
        onddo moeta batek, «afanomikosia» edo karramarroen
        izurritea deitutakoa sortu zuen. Nafarroan 1979. urtean
        somatu ziren gaitzaren lehenbiziko arrastoak. &#145;Karramarro
        gorri&#146; izeneko espeziea,amerikarra, bertako
        karramarroaren bizitokietan zabaltzen hasi ziren, helburu
        komertzialak tarteko. Karramarro hau gaitzaren eramale
        zela ohartu zirenean, debekatu egin zuten, baina
        dagoeneko plaga itxura hartzen hasia zen, bertako karramarroa
        ia guztiz desagertaraziz. 
        Honen harian erran behar da azken urteetan Euskal Herrian
        eta zehazkiago Nafarroako erreketan egin diren
        birpopulaketa saialdiak «seinale» karramarroarekin egin
        direla, karramarro gorria alde batera utzita. Baina K.
        Soderhall, R. Ajaxon eta M. Person suediar zientzilariek frogatu
        zuten «seinale» karramarroa ere afanomikosiaren eramale
        dela, eta beraz, birpopulaketa hoiek hagitz kaltegarriak
        izan daitezkeela bertako espeziearentzat. Honetaz gain,
        bertako karramarroaren ia-desagertzea eragin duten kausa
        naturalak ere badaude: urtean zehar ematen diren lehorte
        latzak, erreka bazterren eta urpeko lurren gorabehera
        nabarmenak, ureko begetazioaren aldaketak...eta batez ere azken
        urteetan urek kausitu duten degradazioa, espeziearen
        desagertzea eragin duten faktoreak izan dira. Azkenik,
        ezkutuko arrantzaleei errua botatzen dienik ere bada,
        gelditzen ziren karramarro talde urriei erasotzeagatik. 
        
        Egungo egoera
        Gaian adituak direnek segurtatzen dute oraindik
        ez dela guztiz desagertu bertako karramarroa, mendiko
        zenbait errekastoetan eta bertzelako ur isolatuetan
        oraindik ere aurki ditzakegu eta. Gure zonaldeko
        erreketan oraindik bertako karramarroak irauten du, baina
        hagitz kopuru ttikitan. Nafarroako Gobernuaren Ingurugiro
        Departamentuko Juan Carlos Vasconesek jakinarazi digunez,
        Ezkurra eta Baztan errekaren zati konkretuetan eta baita
        Leitzaran bailarako erreka batzuetan ere, bertako karramarroak
        ikusi izan dira berriki ere. Urtetik urtera, hala ere,
        guttiago dira. Karramarroen desagertzeak ondorioak ekarri
        ditu erreketako uraren kalitatean, karramarroak bertan
        pilatzen diren haragi ustelak jaten baitzituen.
        
        Birpopulazio prozesua
        Bertako karramarroa berreskuratzeko, bere
        arrantza debekatzeaz aparte ere bertze neurri batzuk
        hartu ditu Nafarroako Gobernuak. Desagertzeko arriskuan
        dagoen espezie gisa izendatua izan zen Nafarroan
        (144/1996 foru dekretua), eta horren ondorioz,
        Berreskuratze Plan zehatz bat landu zuten (143/1996 foru
        dekretua). Foru dekretu honen arabera, babes berezia
        eskeini behar zaie bertako karramarroen bizilekuei, edo hauentzako
        bizi-toki aproposak bihurtu daitezkeen eremuei.
        Eraberean, kanpoko karramarro espezien zaintze eta
        kudeaketa berezia egin beharko litzateke, bertze foru
        dekretu batek agintzen duenez.
        Bertako karramarroaren berreskuratze plana burutzeko,
        Ingurugiro Departamentuak biologo baten asistentzia
        teknikoa izanen du, eta baita afanomikosian adituak diren
        zientzilari talde batena ere. Gure zonaldean bederen, ez
        du iduri epe laburrean bertako karramarroaren egoera
        larriak hobera eginen duenik, hasi diren errepoblazio
        planek ez baitute eskualdeko errekarik kontutan hartzen. 
        &nbsp;
        Antero ETXANDI
        Elizondoko Ehiztari eta Arrantzale elkarteko
        lehendakaria
        Gaur egun arras karramarro guti
        gelditzen da, eta ez dut erranen non»
        Ba al dago bertako karramarroen
        arrastorik Baztanen?
        Garai batean karramarro dexente zegoen gure
        erreketan, baina gaur egun arras guti gelditzen dira. Ez
        dut erranen non, badaezpada ere.
        
        Gaur egun debekatua dago, baina lehen ohitura zen
        karramarro arrantzan ibiltzea, zu ere ibilia zara hortan?
        Bai, gazteago ginelarik udan-eta, errekak goitik
        beheiti hartu eta eskuz arrantzatzen genituen, gero
        eltzariarekin nahasita jateko. 
        
        Zergatik desagertu direla uste duzu?
        Alde batetik urak ez daude lehen bezain garbiak
        eta xaboi eta lixiba sobera bota da erreketan. Horretaz
        aparte, karramarro amerikarrek ekarri zuten gaitzak
        hemengoak desagertarazi egin ditu. Orain hasi dira diputaziotik
        zenbait errepoblazio egiten, Ultzama aldeko Mediano errekan
        eta Eugiko pantanoan ere bai nik dakidala. Baztanaldean
        eta oraindik deus ere ez.
        
        Gure zonaldeko erreketara karramarroak itzultzea
        posible ote da?
        Nik uste dut ez dela batere zaila. Kontua izanen
        zen erreketan behar den lekuan arraultziak uztea eta epe
        laburrean errepoblazio bat emanen zen.
        
        
    



&nbsp;



    &nbsp;hasierakoa
 || 
erreportaia
 || 
elkarrizketa
 || 
herriz-herri
 || 
kirolak
    || jaiotzak-ezkontzak-heriotzak 
|| irakurleak
    idazle || 
aurreko aleak

































elkarrizketa





src="images/minitttipittapa.gif" alt="ttipi-ttapa" width="200"


1997-ko Urtarrilaren
30a- 198. zenbakia



    
        ELKARRIZKETA 
    






Patxi IRIARTE IPARREA Iruritako
argazkilaria
&quot;Nere pasioa eta afizioa da urpeko
argazkia, bertzea berriz ofizioa&quot; 


&nbsp;DATUAK




    
        

            
                
                    Patxi Iriarte argazkilariak Scuba-96 
                        urpeko argazkilaritza saria irabazi berria
                        du. Buzeoan espezialdutako aldizkari espainiar batek ematen
                        duen sari nagusia da.
                    Doneztebeko Zaldua argazki dendan
                        aritzen da lanean.
                    Urpeko kirola Nafarroan gero eta
                        gehiago indartzen ari den afizioa dela dio:
                        araberan, Gipuzkoan baino jende gehiago
                        dago federatuta. 
                    Eskualdeko bertze zenbait lagun
                        bezala, Hondarribiako Scuba Doo elkarteko
                        kide da.
                    Instruktore titulua ere badu,
                        «batez ere bidaietan askatasun gehixeago» izateko.
                        
                        
                
                
            
        
        
    



Testua:Aitor Arozena Argazkia:
Patxi Iriarte



    
        Sari
        garrantzitsu bat irabazi berri duzu&#133;
        Scuba aldizkariak antolatutako saria da, lau sailetan
        banatua: argazkia, historia biologikoa, bideoa eta
        narrazio laburra. Argazkian nik irabazi nuen eta urpean norabidea
        jakiteko ordenagailua eta hatsa hartzeko erregulatzailea
        jaso nituen saritzat. 
        Noiztik ari zara
        urpean argazkian ateratzen?
        1988an urpean igeri egiten hasi nintzen,
        Isabel Ibarrolarekin batera. Geroztik, Patxi Baldanta
        elizondarra, Jon Mikel zubietarra eta Txus Migeltorena
        doneztebarra&#133; hasiak dira. Argazkiak egiten, berriz,
        1992an hasin nintzen. Lehenik Maria la Gordara (Cuba) gan
        ginen, 1993an Maldivas irletara eta hortik Egiptora,
        Itsas Gorrira.
        Argazki hauek ateratzeko zein
        izan da ezagutu duzun lekurik politena? 
        Koloretan-eta, Itsas Gorria da politena
        neretzako, baina ez daude arrain haundi aunitz. Igual,
        sobera masifikatutako kirola da eta izitu egiten dira. 
        &#133;eta arriskutsuena?
        Pacifico aldean, Ertamerikako sartaldea, Costa
        Rica, Nicaraguatik hasi eta Panamaraino. Urak hemen
        bezalakoak dira baina animale haundia aise gehiago dabil,
        tiburoiak eta horrelakoak&#133;
        Zein ezberdintasun nagusi daude
        argazki arrunta eta urpekoaren artean?
        Ur azpian nahitaez flasha eduki behar duzu,
        hamar metrotik beheiti kolore guztiak urdinak ikusten
        baitira. Distantziak ere kalkulatu behar dira, flasharen
        indarraren menpe zaudelakoz. Lau edo bortz aparaixu
        eraman behar dituzu, bat ahoan, bertze bana sakontasuna
        eta gelditzen zaizun haizea neurtzeko&#133; Gero
        animaliengana hurbildu behar da eta hatsarekin izitzen
        dira. Hemen inguruan, materiale sobera ditu itsasoak,
        hori da gaixtakeriarik haundiena. Urpeko argazkia
        zaletasuna eta pasioa da neretzat, bertzea ofizioa.
        Bideoak ere grabatzen dituzu?
        Bai, Hondarribiarako publizitate bideoa prestatu
        ginuen eta orain, Migeltxo Pruaño elizondarrarekin
        batera bertze bat egin nahi dut itsasoko sagarroiaren
        inguruan. Itxuraz ez dira mugitzen baina, bere
        lasaitasunean zer bizi klase duten erakutsi nahi dugu.
        Honekin Iruñeko bideo dokumental sariketan parte hartu
        nahi dugu.
        
        Hemen inguruan materiale
        aunitz du itsasoak. Pixkan-pixkan egoera hobetzen ari da,
        baina zikinak gara. Gainera, arrantza sobera egitearen ondorioak
        nabari dira.
        
        
    



&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle || 
aurreko aleak







herriz-herri






1997-ko Urtarrilaren 30a- 198. zenbakia


HERRIZ HERRI


&#160; 
Bortziriak


Arantza, Bera, Etxalar, Igantzi, Lesaka. 



Malerreka


Beintza-Labaien, Bertizarana, Donamaria, 
Doneztebe, Elgorriaga, Eratsun, Ezkurra, Ituren, 
Oitz, Saldias, Sunbilla, Urrotz, Zubieta. 



Leitzaldea


Arano, Areso, Goizueta, Leitza. 



Baztan


Baztan. 



&#160;Saraldea
Sara, Urdazubi, Zugarramurdi. 
&#160; 

&#160;hasierakoa || erreportaia || elkarrizketa || herriz-herri || 
kirolak || jaiotzak-ezkontzak-heriotzak || irakurleak idazle || 
aurreko aleak











bortziri





src="images/minitttipittapa.gif" alt="ttipi-ttapa" width="200"


1997-ko Urtarrilaren
30a- 198. zenbakia



    
        
BORTZIRIAK
    



&nbsp; 



    
        
            &nbsp; 
            BERA 
        
    
    

        
            
                Aurtengo
                iñauteriak egitarau zabalagoarekin heldu
                zaizkigu 
            
            Igande arratsean Gozategi
            taldea arituko da Altzateko Plazan
            Kristina BOAN 
            Ohitura denez, ortzeguna haurren eguna izanen da,
            goizez «zingar-arrautze» eta arratsaldez iñude eta
            artzaiak dantzatuko dute. Larunbatean, «kalderero»ek
            &quot;momo&quot; erregearen eta berekin batera
            iñauterien etorrera iragarriko dute, kantu eta
            kazula soinuen artean. Igandean, berriz, iñude eta
            hartzaiak itzuliko dira, oraingoan nagusien eskutik.
            Baina haurrek ere izanen dute ongi pasatzerik
            arratsaldeko 5,30etan hasita karrikaz-karrika ibiliko
            den antzerkiarekin. Gainera, arratseko 8etan Gozategi
            taldeak joko du Altzateko plazan. Astelehen goizeko
            «zingar-arrautze» eta gero Berako gazteek antolatuta
            Zalain jatetxean bazkaria eginen da. Apuntatu nahi
            duenak Errekalde edo Puin eman beharko du izena.
            Arratsaldez txarangak alaituko du berandurarte
            luzatuko den giroa. 
            
            Ikastolak ez du obra baimena ordainduko
            Labiaga ikastolak ez du haur eta lehen
            mailako ikastetxe berriko obra baimenaren tasa
            (3.431.114 pta) ordaindu beharko. Herriko Etxeak
            erabakia ahobatez onartu zuen, idazkariak kontrako
            txostena azaldu arren. Udalak kasu berezitzat hartu
            du gai hau, egin den obra 50 urteren buruan udalera
            itzuliko dela kontuan hartuz.
            
            Euskara betiko mintzoa&#146; erakusketa
            «Euskara betiko mintzoa» erakusketaren
            itxiera ekitaldian, Herriko Etxeko eta Nafarroako
            Gobernuko Hizkuntza politikarako Zuzendaritza
            Nagusiko agintariak izan ziren Kultur Etxean,
            urtarrilaren 14an. Abesbatzak bere kantuak eskaini
            zituen eta ondoren berendua banatu zen. Aitzineko bi asteetan,
            euskarari buruzko gauza interesgarriak ikasteko eta
            ikusteko aukera izan zuten bertara hurbildutakoek. 
            Arg.: Joxemanuel
            
            Bera-Goizueta
            ibilbidea egin dute igande honetan Agerra
            mendi taldekoek. Goizuetan bazkaldu ondotik
            autobusean itzuli ziren.
            Zinegotzi aldaketa
            Fermin Garcia Mindegia Herrialde taldeko
            zinegotziak bere kargua utzi zuen azken udal
            batzarrean.
            Mendien antolatzea
            Nafarroako Gobernuak osorik ordainduko du
            Onura Publikoko Katalogoan dauden mendien Antolatze
            Proiektua egitea.4.384.800 pezeta jasoko ditu Herriko
            Etxeak.
            Mendi probetxamendua
            Iesola-Ardizaku inguruan 3.930 alertze (656
            m3 zur) probexteko bigarren enkante deialdia luzatu
            du Herriko Etxeak. Hasierako prezioa 2.066.400 pezetakoa
            da, %10a jautsi ondoren, lehen enkantera ez baitzen
            proposamenik aurkeztu.
            Matrikulatze kanpaina
            Otsailaren 14a arte zabalik izanen da
            Bortzirietako Euskaltegian izena emateko epea. Maila
            guztiak, alfabetatze, EGA eta Hitanoa emanen dira. Izena
            emateko 637796 telefonora deitu.
            
            
        
    
    


&nbsp;


    &nbsp; 
    &nbsp;
    LESAKA 




    
        

        Iñauteriekin
        batera, lotsak alde 
        batera uzteko
        garaia ailegatu da
        Datorren asteko
        larunbatetik asteartera iñauteriak ospatuko dira
        Aitor
        AROZENA
        Egun haundia igandekoa
        izanen da, zakuzarren irteerarekin. Halere, hiruzpalau egunetan
        iñauterien giroaz goxatu ahal izanen da herriko
        karriketan eta baserri auzoetan. Gaztetxoenen eskutik
        Ortzegun Gizeneko &quot;Arraultze-arraultze&quot; eskea
        egin ondoren, larunbat gauean ikusiko dira lehen
        mozorroak. 
        Igandean, erran bezala, zaku-zarren txanda izanen da eta
        bakar batek baino gehiagok laisterka saioak egin beharko
        ditu beraien aitzinean. Astelehen eguerdian, berriz,
        karroza ederrak ikusi ahal izanen dira. Baserri auzoetako gazteentzat
        egun batez luzatuko da besta, Goitarrak eta Fraindarrak
        asteartea ere probextuko baitute horretarako.
        
        San Anton egun
        jendetsua
        San Anton egunean jendea joan zen Endara auzoko
        baselizara meza aditzera, baina ondoko igandean,
        eguraldiak lagunduta, erromeri giro ederra izan zen. Mendian
        pasiatu, meza aditu, gosaldu, bedeinkatutako erroskilaren
        bat erosi, dantzatu&#133; denerako aukera izan zen Arg.:
        Aitor
        
        Matrikulazio kanpaina euskaltegian
        Otsailaren 14a arte zabalik izanen da
        Bortzirietako Euskaltegian izena emateko epea.
        Euskalduntze maila guztietaz gain, idazten eta irakurtzen ohiturarik
        ez dutenentzat, hika solastu eta idazteko eta EGA
        eskuratzeko azterketa prestatzeko ikastaroak izanen dira,
        bakoitzari komeni zaion ordutegian. Informazio
        gehiagorako 637796 telefonora deitu.
        
        Matrikulazio kanpaina euskaltegian
        Otsailaren 14a arte zabalik izanen da
        Bortzirietako Euskaltegian izena emateko epea.
        Euskalduntze maila guztietaz gain, idazten eta irakurtzen ohiturarik
        ez dutenentzat, hika solastu eta idazteko eta EGA
        eskuratzeko azterketa prestatzeko ikastaroak izanen dira,
        bakoitzari komeni zaion ordutegian. Informazio
        gehiagorako 637796 telefonora deitu.
        
        OZSa herrian egiteko hamar su-hiltzaile postu
        gehiago
        Soldaduskaren Ordezko Zerbitzua herrian egiteko
        su-hiltzaile boluntarioei laguntzeko bertze hamar plaza
        sortuko ditu Herriko Etxeak. Lehendik ere hamabortz
        lagunentzako lekua eskaintzen zuen udalak. Kontzientzia-Eragozpeneko
        Kontseiluaren arabera Lesakan 41 objetore daude. PNV eta
        EA erabakiaren alde agertu ziren eta HB abstenitu zen.
        
        Bittiriako
        espaloiak egiteko 7.640.000 pezetako
        dirulaguntza emanen du Nafarroako Gobernuko Toki
        Administrazio sailak. Inbertsio ia 12 milioi pezetakoa
        da.
        Tantirumairu
        ikastolak
        225.000 pezeta jaso ditu Nafarroako Gobernutik
        &quot;Gure bazterretako bizia&quot; proiektua gauzatzeko.
        Dirulaguntza hau Ingurugiro Hezkuntzarekin lotutako ekitaldiei
        ematen zaio.
        Mendien antolatzea
        Nafarroako Gobernuak osorik ordainduko du Onura
        Publikoko Katalogoan dauden mendien Antolatze Proiektua
        egitea. 5.142.000 pezeta jasoko ditu Herriko Etxeak.
        Nabaz eta
        Katazpegi auzoetara
        edateko ura banatzeko lanak Mariezkurrena
        eraikuntza enpresak eginen ditu 92.994.223 pezetaren
        truke. Bortz hilabeteko epea izanen dute lana akautzeko.
        Frain auzorako
        bideak egokitzeko lanen lehendabiziko fasea
        Arkaitza eta Orsa eraikuntza enpresek osatzen duten aldi
        baterako elkarteak eginen ditu 28.369.866 pezetan.
        
        &nbsp;
        
    




    
        
            &nbsp; 
            &nbsp;
            &nbsp;
            
                ETXALAR 
            
        
    




    
        
            Emakumeen
            &#145;Andre Mari&#146; elkarteak 
        
        
            urteko
            batzarra egin zuen 
        
        Berrindartu egin
        nahi dutela iduri du
        Pello
        APEZETXEA
        Urteko kontuak eta
        gora-beherak eman ondotik, zenbait erabaki ere hartu zituen
        Elkarteak. Lehenik, Emakumearen Institutuan izen ematea.
        Horrela, Institutu horretako kide izanez, Gobernutik
        dirulaguntzak eskuratzen ahal omen dira. Bertze hau ere
        onartu zuen Batzarrak, emakumeentzako interesgarri diren
        zenbait ikastaro antolatzea heldu den urterako,
        hala-nola, eskulangintza, lore eta baratze-zaintza
        etabar.
        
        1996ko jaiotza eta heriotzak
        Bi haur sortu zaizkigu herrian, hondar urtean,
        orain arte gertatutako kopururik ttikiena, noski.
        Bertzalde, hamaika laguni eman diogu lurra urtean
        barrena. Ez ziren den-denak orain hemen bizi, baina
        herrikoak zirenez, bertako lurrean nahi izan dute
        gelditu.
        Eskulangintza ikastaroa
        Argi dago eskulanak emaztekien gogoko direla,
        azken urteetakoa ikusi eta. Eguberri aitzinean bukatu zen
        Gobernuak lagundutako ikastaroa, eta berriz ere, hogeita
        gehiago prest daude segitzeko Astesantura arte. Oraingoan
        ez dute segurtatu dirulaguntzarik izatea, bainan eskatu,
        eskatzekotan daude. 
        
        Partxis txapelketa
        Musekoa bukatu orduko partxiskoa hasi zen.
        Igande arratsaldeetan zarata gehixeago sumatzen da
        Larraburuan. Dena den, muslariak ere ez daude geldirik
        egoteko, eta bertze gezur batzuk botatzeko prest dira
        negua joan baino lehen. Urdaiazpikoa goiti-beheiti,
        eguerdiek ere jende gehiago ekarraraziko dute.
        
        Diapositibak
        Emanaldi interesgarria eskeini du Ixakak gizonen
        Biltokian azken urteetako Iñauteen argazkiekin. Jendez
        bete zen elkartea.
        
        Larraburuako mus
        txapelketako sarituak 
        Lehen eta bigarren saria eskuratu dutenak dira
        jarrita daudenak, Benito eta Luis txapeldunak erdian.
        Hirugarren eta laugarren saria eraman dutenak, berriz,
        zutik ageri dira. 
        
    




    &nbsp; 
    &nbsp; 
    &nbsp; 
    IGANTZI




    
        
            Berrogeitabi
            hautagai Herriko Etxeko administrari lanposturako
        
        Ortziral eta
        larunbat honetan izanen dira herriko iñauteak
        Oskar
        TXOPERENA
        Berrogeitabi lagunek eman
        dute izena administrari lanposturako lehian parte hartzeko,
        horietako bortz igantziarrak. Legezko tramite guziak bete
        ondotik, otsailaren azken aldera edo martxoaren hasieran
        egin nahi dira probak. Garbi dago gogor ari beharko duela
        lanean lanpostua eskuratu nahi duenak.
        Irakasle berria
        eskolan
        Irakasle berria dugu hilabete batzutarako
        Igantziko eskolan, Itziar Barberena erratzuarra.
        Ttikienen gelan dago, Rosa Eugiren ordez etorria. Animoak
        eman beharko batari heldu zaion lanarengatik eta zorionak
        bertzeari familia berretzeagatik.
        Hilabete honen
        azkena baino lehen eraman beharko dute eskaria Herriko Etxera
        mendi zatiren bat erre nahi dutenek, erretze lanak
        hobekiago moldatzeko denen artean.
        Orain arte
        lanean aritzeko lizentzia fiskalaren beharra zeukatenek,
        zenbait aldaketa direla eta, Herriko Etxera agertu
        beharko dute urtarrilaren 30a baino lehen.
        Gero eta lan
        gehiago hartzen dute gurasoek haurren mozorroak prestatzen,
        lan aunitz denbora gutirako dela kontutan hartuz gero. Larunbat
        arratsaldea izaten dute haurrek eurentzat. Aurten, aditu dugunez,
        trikitilariekin ibili behar omen dute gainera. Heldu den astean,
        asteazkenez, eskolako mozorro besta izanen dute eta
        Ortzegun Gizen eguna biharamonean. 
        
    




    
        
            &nbsp; 
            &nbsp;
            &nbsp;
            ARANTZA
        
    




    
        Asteburu
        honetan ospatuko diren iñauteetan herri kirol apostu
        mundiala
        Igande eguerdian
        arituko dira Patxi eta Donato Larretxea lau herritarren
        kontra
        Elixabet eta
        Garbiñeç
        Urtarrilaren 30, 31 eta otsailaren 1
        eta 2an ospatuko dira herriko iñautik. Egun horietako
        egitarau zabala prestatu da.
        Ortzegunean, Primitivo ostatuan gosalduz emanen zaie
        hasiera iñauteei. Ondoren mozorroak Bordalarrea eta
        Eguzkialdea auzoetan ibiliko dira, Joakin Madariaga
        akordeolariarekin. Gauean, emakumeen afaia Pabloenea
        jatetxean. 
        Ortziralean, mozorroak Azkilarrea eta Aientsa auzoetan
        ibiliko dira trikitilariekin. Gauez, Kristina eta Amaia
        taldearekin dantzaldia gorapean.
        Larunbatean, mozorroak herrian barna puska-puska ibiliko
        dira. Arratsaldeko 5etan haur mozorrotuen lehiaketa.
        Gauez, gaupasa mozorrotua, Kristina eta Amaiaren doinuen
        laguntzaz.
        Igandean, azkenik, 12etan herri kirol desafio mundiala:
        proba konbinatuan, Donato eta Patxi Larretxea lau
        aranztarren kontra (Lorentxo Apezetxea, Tomas Oskoz,
        Oskar de Rueda eta Joxemigel Errandonea). Donato eta Patxiren
        lana, aizkoran 8 kanaerdiko moztea, arpanan 8 korte eta
        laisterka 16 itzuli frontoiari. Laukotearen lana, txanda
        librean, aizkoran metroko 8 enbor moztea, arpanan 8 korte
        eta laisterka 16 itzuli.Apustuaren ondotik, Maddalen Lujanbio
        eta Jokin Sorozabal bertsotan arituko dira. Eguerdiko
        2etan herri bazkaria eta 1950, 51 eta 52an jaiotako
        kintoen besta Aterpe erretegian, trikitilari eta
        bertsolariek alaiturik. Arratsaldeko 7,30etan aurtengo
        iñauteriei akabaila emanen zaie.
        Herria obretan
        Oraindik obretan segitzen dugu. Oraingoan plaza
        berritzea tokatzen da. Iñauteak hasi baino lehen herria
        pixka bat txukuntzea espero dugu, hankaz gora baitago.
        
        Intsumisioari buruzko
        solasaldia
        Joan den urtarrilaren 10ean, ortziralean,
        Ekaitza elkartean intsumisioari buruzko solasaldia eta
        afaria antolatu zen. Hizlariak, Asier eta Alex Iruñeko
        bi intsumitu gazte ziren. Bertara 35 bat gazte hurbildu
        ziren. Gaua giro ederrean igaro zen, besta goizaldera
        arte luzatuz. Arg.: Elixabet
        
        
    



&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle || 
aurreko aleak











kirolak







1997-ko Urtarrilaren
30a- 198. zenbakia



    
        
KIROLAK
    



&nbsp; 



&nbsp;



    
        
            Goizuetako
            Umore Ona areto-futbol taldea sailkapenaren buruan
            dago
        
        Herriaren eta elkartearen
        izena zabaltzea dute helburu nagusia
        Aurten 160.000 bat pezetako
        aurrekontua erabiliko dute
        &nbsp;
        Aitor AROZENA
        Laugarren denboraldiari ekin dio
        Goizuetako Umore Ona areto-futbol taldeak. Hasiera batean
        Gipuzkoako hirugarren mailan jokatzekoak ziren, baina Federazioaren
        gonbitea jaso ondotik, bigarren mailan jokatzea erabaki
        zuten. Ez dute, halere, maila aldaketa batere somatu, hau
        idazterakoan kategoriako liderrak baitira, hamalau
        talderen artean. Hamabi partidu jokatuak dituzte,
        horietatik 8 irabaziak, 2 berdinduak eta 2 galduak. 59
        gol sartu dituzten bitartean, 39 jaso dituzte bere atean.
        Jose Javier Aizkorbe, aurten Patxi Bakeroren ordez hasi
        den entrenatzailearen ustez, «maila ez da beste urtetan
        bezain altua. Hirugarren mailan egon behar genuen talde
        batzuk gaude eta bigarrenean zeudenak lehen mailara ere pasatu
        dituzte».Ongi pasatu eta izerdia botatzeko asmoa
        besterik ez badute ere, sailkapeneko buru izateak eragina
        du taldean, Aizkorberen ustez. «Iaz jokalari gutxiago
        agertzen zen partiduetara. Aurten, 9-10 lagun agertzen
        dira asteburuero. Horrek asko esan nahi du aldaketak egin
        eta taldea frexko mantentzerako orduan». Astearte eta
        ostegunero egiten duten entrenamenduetara ere joaten da
        jendea, «lanik ez badute agertzen dira eta zerbait
        egiten dugu».
        160.000 pezetako aurrekontua dute,
        «arbitraiak, fitxak eta puska, diru asko joaten duk.
        Frontoia eta argia udalaren esku dago eta eskertzekoa da
        Umore Onak egiten duen esfortzu ekonomikoa». Bidaiak
        jokalariek ordaintzen dituzte, baina aurten ez dute
        joanetorri luzeegirik. «Urretxu da irteerarik luzeena,
        gainerakoan talde gehienak Hernani eta Donostia
        ingurukoak dira». 
        &nbsp;
        &nbsp;
        JOKALARIA POSTUA ADINA
        Aitor Mendizabal Atezaina 31
        Unai Miranda Atzelaria 25
        Xabier Berroeta Atzelaria 21
        Jose Antonio Moreno Atzelaria 25
        Juan Apezetxea Atzelaria 27
        Antton Rodriguez Atzelaria 28
        Iñaki Loiarte Atzelaria 27
        Iñaki Rodriguez Aurrelaria 20
        Patxi Iribarren Aurrelaria 33
        Mikel Elizegi Aurrelaria 27
        Dani Narbarte Aurrelaria 19
        Jose Javier Aizkorbe Entrenatzailea
        
        Jose Javier AIZKORBE entrenatzailea
        eta delegatua
        «Teknikoki talde ona daukagu eta
        ilusioa jartzen du gainera»
        
        Zein helbururekin
        hasi duzue denboraldia?
        Gure helburu nagusia Goizueta eta Umore
        Onaren izena zabaltzea da. Momentuan lehen postuan
        bagaude ere, oraindik liga luzea da eta ezin dugu esan
        igotzeko helburua dugunik.
        Nola definituko zenuke zure
        taldea?
        Talde ona daukagu, denetik pixko bat duena:
        teknika aldetik jokalari gehienak ongi dabiltza, fisikoki
        ere ederki gaude eta ilusioa jartzen dugu, gainera.
        Zer nota jartzen diozu egindako
        lanari?
        Zazpi terdi bat. Oraindik hobetzen ahal dugu eta
        lehen postuan bagaude ere, beste 3-4 puntu gehiago
        beharko genituen.
        
        Bigarren mailako eskuz banakako
        txapelketa jokoan
        Taberna, Olaizola, Apeztegia,
        Errandonea II eta Goñi II ari dira
        Denak martxoaren 2an jokatuko den finalaren bila
        
        Hemezortzi pilotari jokoan hasiak dira
        bigarren mailako eskuz banakako txapela irabazteko
        asmoarekin. Erabaki eztabaidagarri batean, Asegarcek
        Nagore, Elkoro eta Berna lehen mailako txapelketan
        aritzea erabaki du, alde batetik eskuz binakako
        txapelketako finalerdietan daudelakoz eta bertzetik,
        «urte osoan zehar lehen mailako pilotariak direla
        erakutsi dutelako», enpresaren erranetan. 
        
        Txapelduna bakarrik igoko da
        Bigarren mailatik pilotari bakarra igoko da eta
        ez hiru, joan den urtean bezala. Gainera, txapela
        eskuratzen duenak datorren urtera arte esperatu beharko
        du lehen mailan aritzeko, beti ere lehen eta bigarren
        maila mantentzen badira, Asegarcek batu nahi baititu
        &#150;lau terdiko txapelketan egin zuen gisara&#150;.
        Eskualdeko bortz pilotari ari dira txapelketa honetan.
        Errandonea gazteak joan den asteasteazkenean jokatu zuen
        Hirigoienen kontra eta 17-22 galdu zuen Oionen. Goñi II
        eta Apeztegiak elkarren kontra jokatu behar zuten
        igandean eta irabazleak Telletxearen kontra arituko da
        otsailaren 2an. Olaizola egun berean hasiko da, Goñi I
        eta Minguezen arteko partidua irabazi duenaren aurka.
        Taberna, azkenik, eskaileraren goi aldean dago eta
        otsailaren 9an arituko da, astebete beranduago jokatuko
        den finalerdietarako txartelaren bila. 
        Finala, martxoaren 2an jokatuko da.
        
        Berrehun pilotarik parte hartu
        dute Baztango txapelketaren hamabosgarren edizioan
        Arrakastatsua suertatu da Baztango Pilota
        txapelketaren XV. edizioa, 216 pilotarik izena eman
        baitzuten.
        Ttikietan 24 pilotari aritu ziren, umeetan 48, haurretan
        40, gaztetxoetan 58, gazteetan 40 eta helduetan 6.
        Halere, Juanjo Atxa, antolatzaileetako batek adierazi dugunez,
        «haundien mailan ez zen txapelketarik jokatu, bikote
        guti izateaz gain, ordutegiekin arazoak izan direlakoz».
        Koadroan ageri dira finaletako eta helduen mailan
        antolatu zen partiduko emaitzak.
        &nbsp;
        
            Ttikiak (7-8 urte)
                Ibai Mariezkurrena (Doneztebe)-Igor Arregi
                (Donamaria), 18; Gaizka Otxandorena
                (Almandoz)-Patxi Barberena (Irurita), 7.
            
            Umeak (9-10 urte)
                Jokin Urtizberea (Lekaroz)-Gorka Urtasun
                (Irurita), 18;
                Nikol Noblia-Mikel Poneyts (Miarritze), 10.
            
            Haurrak (11-12 urte)
                Xanti Arraztoa (Irurita)-Xabier Altzugarai
                (Almandoz), 18;
                Josetxo Huarte (Arizkun)-Unai Arraztoa
                (Elizondo), 9.
            
            Gaztetxoak (13-14)
                Irazoki-Altzuguren (Bera), 18; Errea-Casamayor
                (Huarte), 4.
            
            Gazteak
                Ripa-Lakuntza (Irurtzun), 22; Tirapu-Iriarte
                (Burlata), 14
            
            Helduak
                Kepa Leitza (Aurtiz)-Jose Luis Castro (Lesaka),
                21;
                Javier Mikelperizena (Bera)-Iñaki Otxandorena
                (Mugairi), 22.
                
            
            Juanjo Urrutia
                Saldiasko pilotariak Bigarren mailako eskuz
                binakako txapelketa irabazi zuen urtarrilaren
                17an Amurrion. Ansotegi aurrelariarekin bikote
                eginez 22-16 irabazi zieten Koka eta Hirigoieni
                eta saldiastarra izan zen partiduko pilotari
                onena.
                
            
            Nafarroako Cross
                txapelketa
                Maika Ariztegi iturendarrak ezin izan
                zuen laugarren aldiz segidan Nafarroako Cross
                txapelketa irabazi. Iruñan hirugarrena izan zen
                Rosi Talavera eta Sagrario Izquierdoren
                gibeletik. Gizonezkoen senior mailan berriz,
                Beste Iruña taldean ari den Antonio Bru
                azpitxapelduna suertatu zen, Gabriel Garinen
                ondotik. 
                &nbsp; 
            
        
        
    



&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle || 
aurreko aleak







IDATZI DIGUTE ...






1997-ko Urtarrilaren 30a- 198. zenbakia


IRAKURLEAK IDAZLE 


&#160;


&#160;IRAKURLEEI:Euskal Herritik kanpo bizi zareten euskaldunon berri eman nahi 
genuen ttipi-ttapa aldizkariaren bitartez, &#171;euskaldunak atzerrian&#187; 
izena duen erreportai bat prestatzen ari baikara. Horretarako, zuen 
bizimodua eta orohar euskaldunek atzerrian dituzten ohituretaz 
informatzea eskertuko genizueke. Hortarako posta elektronikoak 
ematen digun aukeraz baliatu nahi genuke, hartu-emana ari&ntilde;agoa 
izaiteko. Lan hori pixkat errexteko galdera sorta bat prestatu dugu, 
nahi izanez gero erantzutea daukazutena. Hona hemen: 

- Nondik idazten diguzu? 
- Bertze euskaldunekin ezagutzen al duzu hor inguruan? Nolako erlazioa 
duzu beraiekin? 
- Zu bizi zaren inguruan badago Euskal Etxerik? Euskal Etxeek nolako 
dinamika segitzen dute? Aktibidade berezirik izaten da (dantzak, 
ikastaroak, bestak&#133;)?
- Hemen non duzue familia? Bisita egiterat etortzen zarete?
- Bertzelako euskal elkarterik ba al dago?
- Zuen familian nor izan zen horrat joan zen lehenbizikoa? Zenbatgarren 
generazioa zarete?
- Zuen artean, etxean, lagunartean&#133; euskaraz solasten duzue?
- Ze eritzi du horko jendeak euskaldunei buruz?
- Hemengo eta horko ohiturak arras diferenteak izanik, ze 
desberdintasun nagusi aipatuko zenuke?
- Nafarroaren mendialdekoa den jende gehiago bizi al da hor? 
Interneteko helbiderik baldin badute, haien direkzioa jakin nahi genuke.
- Euskera eta horko lengoaia. Zein leku du bakoitzak?
- Nolako lanbideak dituzue hor bizi zareten euskaldunak?

Hauek dira gutti goiti-beheiti erantzutea nahiko genukeen galderak, 
baina zuri bertzelako gairik aipatzea bururatzen bazaizu, gustora 
hartuko dugu. Honetaz gain, hor bizi zareten euskaldunen &#150;familia, 
lagunartea&#133;&#150; argazkiren bat bidaliko bazenigu aunitz eskertuko 
genizuke. Hauxe da gure direkzioa:

ttipi-ttapa 
ttipi@encomix.es
Herriko Etxeko Plaza, 1
E-31780 BERA (Spain)
Tfnoa: (--) 3448 631188
Faxa: (--) 3448 631291

Gure eskariak gehiegizkoak izanez ez direlakoan eta aldez aurretik 
eskerrak emanez, agur bero bat ttipi-ttapatik. 
Goraintziak.




&#160;&#160;hasierakoa || erreportaia || elkarrizketa || herriz-herri || kirolak || 
jaiotzak-ezkontzak-heriotzak || irakurleak idazle || aurreko aleak
&#160; 








Aurreko aleak








AURREKO ALEAK 






1996-ko Uztailaren 4a. 185. alea



1996-ko Irailaren 12a. 189. alea



1996-ko Irailaren 26a. 190. alea



1996-ko Urriaren 10a. 191. alea 




1996-ko Urriaren 24a. 192. alea 



1996-ko Azaroaren 7a. 193. alea 



1996-ko Azaroaren 21a. 194. alea 



1996-ko Abenduaren 5a. 195. alea 



1996-ko Abenduaren 19a. 196. alea 



1997-ko Urtarrilaren 16a. 197. alea 







hasierakoa || agurra || ospakizunak || erreportaia || 
herriz-herri || kirolak || jaiotzak-ezkontzak-heriotzak || idatzi 
digute...












malerreka





src="images/minitttipittapa.gif" alt="ttipi-ttapa" width="200"


1997-ko Urtarrilaren
30a- 198. zenbakia



    
        
MALERREKA 
    



&nbsp;


&nbsp;

&nbsp;



    
        Mendizale
        doneztebarrak Kilimanjaro eta Aconcaguan
        Afrika eta Amerikako mendirik
        altuenak goitu dituzte
        Txema ALDABE
        Hilbeltzaren 11n, lau lagun atera ziren Miarritzeko
        aireportutik, Parisetik pasatuz, Nairobira (Kenia)
        ailegatzeko. Iritsi eta berehala, Tanzanian dagoen Afrikako
        mendi altuenera, Kilimanjarora alegia, goitzeari ekin
        zioten. Mendi honen kaskoa 5.895 metrora dago eta bidean
        lau egun eman ondotik, beraien helburua lortu zuten Zarbo
        Ibarrola, Joserra Aldabe, Patxi Zamorano eta Axun
        Santesteban, bertan ikurriña seinake gisa utziz.
        Hilbeltzaren 29an itzuli ziren.
        Bertzalde, orain dela hilabete bat bederatzi lagun abiatu
        ziren Aconcagua, Ameriketako mendi altuenaren gailurra
        lortzeko asmoz. Imanol Beroz eta Lesakako Ramontxo Ordoki
        bertan zirelarik. Ia 7.000 metro dituen mendi hau goitu
        zuten zortzi lagunek eta itzultzeko puntuan daude.
        itzulpen ikastaroa
        Hilbeltzaren 15ean hasiera eman zitzaion
        Malerrekako euskaltegian itzulpen ikastaroari. Erdaratik
        euskarara itzultzeko moduak eta teknikak ematen dira. Ikastaroan
        16 lagun ari dira, gehienak jendaurrean lanean aritzen
        direnak eta itzulpenak egiten dituztenak. Irakaslea,
        berriz, Iruñeko itzultzaile bat da.
        
        Juanjo Urrutia saldiastarra, bigarren mailako
        txapelduna bikoteka
        Saldiasko Juanjo Urrutia pilotariak txapel berri
        bat ekarri du eskualdera. Ansotegi aulestiarra bikote
        zuela 22 eta 16 irabazi zieten Koka eta Hirigoien bikoteari,
        hilbeltzaren 17an ospatutako bigarren mailako eskuz
        binakako txapelketaren finalean. Juanjo Urrutiak partidu
        bikaina egin zuen eta adituen erranetan, bere
        esperientzia erabakioarra izan zen partidua irabazteko.
        Arg.: Txema
        
        Legasako
        mendien erabilera eta aprobetxamendu egokia
        egiteko Kudeaketa Plangintza Teknikoa eratzeko 5.180.940
        pezetako dirulaguntza jasoko du Legasako Herriko Etxeak
        Nafarroako Gobernutik.
        Sunbillako Antzakaitz kultur taldeak
        pasa diren Eguberrietako balantze ona egin du,
        olentzero eta errege kabalgataren arrakasta azpimarkatuz.
        Olentzero egunean ehun bat haur eta heldu elkartu ziren 5
        kordionista, 10 trikitilari, pandereta, tronpeta eta
        saxofoi joleekin batera. Frontoian egin bazen ere,
        kabalgata arras polita izan omen zen.
        
        
        
    




    
        
            DONEZTEBE
        
        
            
                Otsailaren
                7tik 9ra ospatuko dira aurtengo Iñauteriak
                Gasolindegi berria
                irekiko da aurten Leitzako bidean
                Txema ALDABE
                Aurtengo iñauteriak aitzindu zaizkigu, baita
                bat baino gehiago ustekabean harrapatu ere.
                Halere, azken momentuan, bat batean jendea
                animatu eta iñauterietako griña kanporatuko du. 
                Otsailaren 7an hasiko dira Donezteben, goizetik
                baserriz baserri ibiliko dira gazte koadrilak,
                akordeoiaren soinua lagun dutelarik. Larunbata
                izanen da, ohi bezala, iñauterietako egunik
                haundiena. Arratsaldean, hain arrakastatsua den
                desfilea eginen da herriko karriketan barna.
                Igandean akituko dira aurtengoz iñauteriak. Beti
                bezala, otorduak herriko jatetxe ezberdinetan eginen
                dira egunotan. 
                Ongi pasa eta mozorroak ongi aukeratu.
                
                Gasolindegi berria idekiko da
                Donezteben, Leitzako bidean, hain zuzen
                ere, gasolindegi berria idekiko da aurten.
                Honetaz gainera, autoak garbitzeko hiru garbileku
                eginen dira. Gasolindegiaren honen nagusia Jose
                Antonio Elizondo da, Renault kontzesionarioaren
                jabea eta dagoeneko udal baimenak eskuratuak
                ditu.
                
                Liburuzain berria
                Azaroko hilabetea eta abenduaren 9a arte
                aritu da liburuzain lanean Pili Urrutia. Baina
                osasun aldetik ongi ez dabilela eta, aste pare
                batez liburutegia itxia egon ondotik Elizondoko
                Itziar Goñi hartu dute liburuzain bezala.
                Hasiera batean, bere kontratoa urtarrilaren 31n
                akituko zaio, berak jasotzen duen langabezi saria
                egun horretan akituko baitzaio. Lanpostu honen
                gorabeherak agerian daude eta argi dago
                lankidetza sozial izeneko kontratu motaren menpean
                egoteak ez diola inongo mesederik egiten
                liburutegiaren funtzionamenduari.
                Isunak jartzeko baimena dute
                alguazilek
                Trafiko Ordenantza errespetatzen ez dela
                eta, isunak jartzeko baimena eman die Herriko
                Etxeak bi alguazilei. Zenbait ordutan arazo
                dexente izaten dira herrigunean eta kargatzeko
                eta deskargatzeko ordutegia ere berriro ezarriko da.
                Zabala eta Zugarramurdi zinegotziak neurri hauen
                kontra azaldu ziren, egiazko arazoa aparkamendu
                falta zela erranez.
                
                
            
        
        
            MALERREKA
        
    



    
        
            
                
Ituren eta Zubietan, joan den
                urteko udal aurrekontuak onartu dira
                Zubietan
                hasierako onespena jaso dute, Iturenen behin
                betikoa
                ttipi-ttapa
                Joan den urteko
                aurrekontuaren behin betikoz onartu du Iturengo
                Herriko Etxeak, jende aitzinean beharrezkoa den
                denbora egon ondotik ez baita alegaziorik
                aurkeztu. Diru-sarrera eta irteerak 67.762.638
                pezetakoak dira.
                Gastuetan, partidarik inportanteena inbertsioetan
                eginen dena da (35.320.406 pezeta). Dirutza
                honetan sartzen da bi lur eremu erostea, bat
                zuhaitz landareak sartzeko eta bertzea
                etxebizitzak egiteko; saneamendu lan osagarriak
                egitea; oihanak hobetzea; Lasagako zubia
                moldatzea; uhaldearen bideratzea eta Hornidura
                Plangintza Zuzentzailea. Ondasun arruntak eta zerbitzuak
                erosten 14.150.808 pezeta erabiliko dira eta
                langileen soldatak ordaintzeko 3.841.148 pezeta,
                bertzeak bertze.
                Diru sarrerei dagokienez, ia 25 milioi
                subentzioen bidez sartuko dira. Zerga eta tasa
                ezberdinen bitartez ia 22 milioi pezeta sartuko
                dira Herriko Etxeko kutxan eta transferentzia
                arrunten bidez 11 milioi pasatuxeak. 1995eko kontuak
                ere onartu ziren.
                Bertzalde, Iturengo Herriko Etxeak, aurtengo
                ur-tasak (6.000 pezeta etxeko ur-kontsumorako eta
                12.000 pezeta tabernetan) eta ordenantza
                fiskalak, hasiera batean behinipein, onartu ditu.
                40 milioi pezetako aurrekontua Zubietan
                Zubietako udalak, bere aldetik,
                40.248.433 pezetako sarrera-irteerak izanen ditu,
                urteko azken batzarrean egindako hasierako
                onespenari alegaziorik aurkezten ez bazaizkio. 
                Inbertsioak egiteko 12 milioi erabiliko dituzte
                eta 11 milioi pasatuxeak langileen soldatak
                ordaintzeko. Ondasun arruntak eta zerbitzuak
                erosten ia 7 milioi gastatuko dira.
                Diru-sarrerak aipatuz gero, haundienak
                subentzioen (14.467.677) eta tasen (11.458.000)
                bidez ailegatuko dira. Kapital transferentziak 7
                milioi terdikoak izanen dira eta zergen bitartez
                ere ia 4 milioi sartuko dira Herriko Etxeko kutxan.
                Ordenantza fiskal orokorra, agiriak luzatu eta
                tramitatzeko tasak arautzen dituen ordenantza,
                auzolana eta bidelana eta Merkaritza ez-egonkorra arautzen
                dituzten ordenantzak ere onartu ziren.'
                
                Ihauteriak
                Ituren eta Zubietan
                Ituren, Zubieta eta Aurtizen hedatu
                berriak dira joareen doinuak. Urtetik urtera
                jende gehiago erakartzen du ikuskizunak.
                
                Azpiegitura
                lanak egiteko 51 milioitik goiti ordainduko ditu
                Nafarroako Gobernuak
                Proiektuen
                kostua 75 milioi pezetakoa izatea espero da
                ttipi-ttapa
                Rafael Gurrea,
                Nafarroako Gobernuko Toki Administrazio
                kontseilariak, 1996rako Herrietako Azpiegitura
                Lanen Plangintzaren barnean, Malerrekako zenbait
                herrietan egindako edo egiten ari diren lanak
                ordaintzen laguntzeko foru aginduak sinatu ditu.
                Honela, Beintza-Labaiengo Apezenekobordarako
                bidea moldatuko da. 288 metrotan hiru metroko
                zabalera emanen zaio. Lana egitea 2.420.000
                pezeta gostako da eta Nafarroako Gobernuak
                1&#146;7 milioi ordainduko du.
                Eratsun eta Saldias arteko ur- hodia edo tuberia
                egitea eta Eratsungo depositoan moldaketa batzuk
                egitea ere aurrikusia dago. Ur-hodiak ia bi kilometroko
                luzera izanen du eta 8 zentimetroko zabalera.
                Proiektuaren arabera, 24&#146;18 milioi gostako
                da lan hau egitea eta Toki Administrazio sailak 18&#146;78
                milioi pezeta emanen ditu.
                Ezkurran, eurien eraginez kaltetutako zenbait
                bide moldatuko dira. Guztira, hameka baserrira
                doazten sei bide daude hondatuak. Moldatzea
                4&#146;88 milioi gostako da eta Nafarroako
                Gobernuak 3&#146;52 milioi ordainduko ditu.
                Donezteben, San Migel karrikako ur-hornidura eta
                saneamendu sareak osorik berritu dira eta ondoren
                zoladura jarriko da. Gaur egungo farolak ere aldatuko
                dira. Aurrekontua 11.904.000 pezetakoa da,
                horietatik 7 milioi Iruñetik paratuak.
                Sunbillan, azkenik, Arrutela, Juantxekoborda eta Orodonborda-Arretxanbordarako
                bideak moldatuko dira. Guztira, 3.167 metro
                ormigoiztatuko dira, bi metro terdi eta hiru
                metro arteko zabalera emanez. Kasu honetan,
                Nafarroako Gobernuak 20,82 milioi emanen ditu, lana
                egiteak 31&#146;67 milioi gostako den bitartean.
                
                Iñauteriak
                Eratsunen
                Eratsungo iñautetan herritar gehienak
                elkartu ziren larunbat gauean, umore onean
                afaltzeko. Bertan Egaña eta Peñagarikanok
                bertso ugari bota zituzten eta, urtero bezala,
                Modesto akordeolaria ere giroa alaitzen aritu
                zen. Aurtengo iñauteak akitzeko, meza ondotik
                bazkaria eta dantzaldia izan zen, Modesto aspertu
                zen arte.
                
                TURISMO
                PATZUERGOA
                Denbora
                librera zuzendutako ikastaroak antolatuko dira
                ITG
                erakundearekinbatera
                ttipi-ttapa
                Bertizko Turismo
                Partzuergoak, ITG erakundeen laguntzarekin,
                denbora librera zuzendutako ikastaroak antolatuko
                ditu. Interes profesionala duten guztiei
                zuzenduta daude ikastaro hauek eta beraien bidez,
                oinarrizko ezagupenak ikasteaz gain, zonaldean
                dauden aktibitate enpresetan lanean aritzeko
                balia daiteke. Otsailaren 15ean piraguismo eta
                rafting-arekin hasita, irailaren 20an
                espeleologiarekin akitu arte, zortzi modulo
                ezberdinetan banatuko dira ikastaroak. Ez da
                derrigorrezkoa modulo guzietan parte hartzea,
                baina antolatzaileek ikastaro osoa egin nahi
                dutenei lehentasuna emanen diete. Eraberean,
                apuntatzerako orduan lehentasuna edukiko dute Bertizko
                Turismo Partzuergoko kideek, hauen seme-alabek
                eta Baztan-Bidasoako nekazariek eta hauen
                senideek Partehartzaileak 17 urtetik goiti izan
                eta 5.000 pezetako kuota ordaindu beharko du.
                Kuota honekin, modulo bakarrean edo ikastaro
                osoan parte hartu dezake. Arestian aipatutako
                moduloez gain, Animazioa, Hipika, Senderismoa,
                Mendi Bizikleta, Eskalada eta Mendikateen
                jeitsiera moduloak emanen dira. 
                Informazio gehiagorako Bertizko Partzuergora
                (592323) edo ITGra (278011) deitu. 
                
            
        
        &nbsp;&nbsp;
    


&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle || 
aurreko aleak









leitza





src="images/minitttipittapa.gif" alt="ttipi-ttapa" width="200"


1997-ko Urtarrilaren
30a- 198. zenbakia



    
        
LEITZALDEA
    



&nbsp; 



&nbsp; 

&nbsp;

&nbsp;

GOIZUETA



    
        
 
        Igande honetan zortzi hasi eta
        asteartea bitarte ospatuko dira Iñauteriak
        Emakumez osatutako
        konpartsa, berriz, larunbatean kaleratuko da
        Esteban
        AROZENA
        Sekula guziko ohiturari jarraituz
        Garizuman sartu aurreko hiru egunetan, otsailaren 9, 10
        eta 11n, festa eta giro aparta nagusituko da herrian,
        orduan ospatuko baitira iñauteriak.
        Egunik makalena igandea da programari dagokionean
        behintzat, arratsaldeko 4etan hasiko den umeen
        zahi-dantza eta ilunabar eta gaueko Etxabe anaiak trikitilarien
        dantzaldia baitira burutuko diren ekintza bakarrak. Dena
        den, aurtengo lehenengo disfrazak ere azalduko dira
        ilunabar alderako seguraski. 
        Astelehen goizeko 8etan bilduko da plazan mozorroen
        taldea, baserrietako puska biltzeari ekin asmoz. Inolako
        presarik gabe egingo dutenez ibilbidea, ilunabarreko 7ak
        joak izango dira guttienez berriz herriratu orduko.
        Gainera, ez dute ixil-ixilik itzultzeko asmorik,
        gaiteroak Madalenen zain edukiko baitituzte beraien soinu
        paregabearekin sarrera ederra plazan egin dezaten.
        Astearte-iñotean herrian bertan egingo da puxka-biltzea,
        goizeko 10etan hasita eta arratsaldeko 5etatik aurrera,
        iñauterietako ikuskizun nagusia: Zahi-dantza. Honen
        ondoren, disfraza, alaitasuna eta eromena bihurtuko dira protagonistak
        aurreko ordutako folkloreak eta ohitura zaharrak alde
        batera utziz.
        Gai honekin bukatzeko esan, larunbat ilunabarrerako ere ikuskizun
        ikaragarria prestatu dela. Iazko arrakasta ikusirik, Izaskun
        Bakerok lanari ekin dio aurten ere, eta adin guztietako emakumez
        osatutako konpartsa ibiliko da herrian barrena.
        Mendien antolatzea
        Nafarroako Gobernuak osorik ordainduko du Onura
        Publikoko Katalogoan dauden mendien antolatze proiektua
        egitea. 5.142.000 pezeta jasoko ditu Herriko Etxeak.
        Beste batzuen artean iaz sarituak suertatu ziren
        argazkitan ikus daitezkeen disfraz hauek 
        
    



&nbsp;

&nbsp;


    ARESO 




    
        

Asteburuko ihauterien aurrerapena
        eskolan
        
Ostiralean
        hainbat ekitaldi egingo dituzte
        
        Juana Mª
        SAIZAR
        
        Ihauteri jaiak direla eta eskolan
        ihauteri eguna urtarrilaren 31n ospatuko da. 9,30etatik
        11etara Ihauterik girotzeko hainbat ekintza eginen dira
        (mozorroak prestatu, abestu&#133;). 11etan txistorrada
        haurrentzat eta 11,30etatik 1etara jokuak eskola inguruan.
        Arratsaldean, denak mozorrotuta, altxorraren bila ibiliko dira.
        Era honetan, asteburuan herrian ospatuko diren ihauteriei hasiera emango
        zaie.
        
        Mus txapelketa
        Urteroko mus txapelketak martxan daude bi
        elkarteetan. Larrea elkartean bukatu berri dute eta
        Josetxo Onsalo eta Miguel Eraso suertatu dira txapeldun.
        Pake-Toki elkartean orain jokatzen ari dira, eta hauen
        emaitzen berri hurrengo ttipi-ttapan emango dugu.
        
        Ingurugiroa eta eskola
        Eskolak 155.000 pezeta jaso du Nafarroako
        Gobernuko Ingurugiro sailetik &quot;Zuhaitza eta ura
        protagonista bezala&quot; proiektuarengatik. Dirulaguntza
        hau Ingurugiro Hezkuntzarekin lotutako ekitaldiei ematen
        zaie.
        Sokatira taldea
        Sokatira taldeak gogor ekin dio aurtengo
        denboraldiari. Euskal Herriko txapelketako finaletara
        ailegatzeko lanean ari da eta emaitza onak lortuz, gainera.
        
        Eskolako neska-mutikoek ihauteriekin lotutako
        ekitaldiak izango dituzte ostiralean
        
        
    



&nbsp;

LEITZA



    
        
            

            
        
        Etxeak
        berritzeko 34 espediente tramitatu ziren iaz Leitzaldean
        Hamabi
        Leitzan, hiru Goizuetan, bi Areson eta bat Aranon 
        
        Joseba AZPIROZ
        
        Etxeen berrikuntzarako
        dirulaguntzak tramitatzeko Leitzaldeko bulegoan, 34 espediente
        tramitatu dira joan den urtean. Bulego honetan Larraun, Lekunberri,
        Araitz, Betelu, Leitza, Areso, Goizueta eta Aranoko
        eskaerak tramitatzen dira. Denetara, 150 milioiko obrak
        egin dira, 23.800.000 pezetako prestamoak lortu dira eta
        35 milioietako dirulaguntzak. 
        Arano, Areso, Goizueta eta Leitzako datuak ondoko
        koadroan ageri dira.
        Emakumeentzat
        ikastaroak
        Aurreko urtean bezala, aurten ere Udala
        emakumeentzat ikastaroak bideratzen saiatuko da.
        Ikastaroren bat antolatu nahi izanez gero lehenbailehen memoria
        bat aurkeztu behar da Udaletxean, ikastaroaren
        xehetasunak adieraziz (aurrekontua, orduak,
        irakasleak&#133;).
        
        

            
                Herria
                Eskaerak
                Aurrekontua
                Maileguak
                Dirulaguntzak
            
            
                Arano
                1
                8.397.971
                6.550.417
                1.847.554
            
            
                Areso
                2
                4.049.700
                0
                1.133.916
            
            
                Goizueta
                3
                15.196.416
                5.134.770
                3.810.206
            
            
                Leiza
                12
                68.204.976
                0
                15.520.056
            
            
                Denetara
                18
                95.849.063
                11.685.187
                22.311.732
            
        
        &nbsp;
        &nbsp;
        Nezkal Escola zena moldatzeko
        lanak Sagastiblzak eginen ditu
        Gregorio Sagastibeltza
        herriko eraikuntza enpresak eginen ditu Nekazal Eskola
        zenaren moldaketa lanak 4.887.454 pezetaren truke,
        Nafarroako Gobernuko Hezkuntza zuzendari nagusiak erabaki
        duenez.
        Material-biltegia egin, haurrendako jokoen instalazioa,
        patioaren itxiduraren moldaketa, urak biltzeko saretoa
        jarri eta pertsianak aldatuko dira.
        Haur eta Lehen Hezkuntzako lehen zikloa bertan emateko
        moduan moldatzen ari dira ikastetxea eta, honenbestez,
        eraikuntza nagusian leku gehiago behar da.
        
        Aterpe arriskutsua
        Nafar Gobernuko injineru baten informearen
        arabera, 20 zm.ko elurteekin edo orduko 50 km.ko baino
        abiadura handiagoko haizearekin arriskutsua da aterpe hau
        erabiltzea. Hori dela eta, aterpea itxi egin da,
        estruktura konpondu eta sendotu arte. Joseba
        
        Ikurriña eta
        olentzero erreak
        Hilaren 19an, goizaldean, Torreako ikurriña
        erretzen saitu ziren &quot;ezezagunak&quot;. Urte Berri
        egunean berriz, plazako Olentzeroari su eman eta osotara
        erre zuten. Lekunberriko eta Beteluko Olentzaroak ere
        erre zituzten. Hau salatzeko, aurreko ostiralean,
        kontzentraziorako deialdia luzatua zen.
        Nortasun Agiria
        berritzera
        otsailaren 7an eta 21ean etorriko dira
        Iruñetik.
        Sarriora
        bisita egin zuen Miguel Sanz lehendakariak
        hilaren 16an.
        
        
    



&nbsp;&nbsp;

&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle || 
aurreko aleak









baztan





src="images/minitttipittapa.gif" alt="ttipi-ttapa" width="200"


1997-ko Urtarrilaren
30a- 198. zenbakia



    
        
BAZTAN
    



&nbsp; 

&nbsp;

BAZTAN

&nbsp; 



    
        
            &nbsp; 
Ortzegun Gizen, Oilar-dantza, Egun
            ttunttun&#133; gainean ditugu iñauteriak
        
        Lekarozen, bertzalde, aterpea
        moldatzeko lanetan segitzen dute
        Joseba IGARABIDE
        &nbsp;
        Erratzuko Damak, Arizkungo Hartza&#133;
        eta hainbat herrietako pertsonaiak ikusteko eta iñauteri
        bestan parte hartzeko aukera izanen da egunotan.
        Aspaldiko ohiturak berrituko dira, baina berriki
        sartutakoak ere ez dute hutsik eginen: igandean
        danborrada egiten da azken bolada honetan Elizondon eta
        orga apainduak ere karrikaratuko dira, noski.
        Otsailaren 7 eta 8an, Ortzegun eta Ortziral Gizen eguna
        ospatuko da. Egun hauek izen ezberdina jasotzen dute
        herri bakoitzaren arabera: Egun ttunttun, Orakunde, Oilar-dantza&#133;
        Erratzun, aitzineko bi larunbatetan ere eskean ibiltzen
        dira.
        
        Lekarozko aterpea
        Nafarroako Kirol eta Gaztedi Institutuak
        Lekarozen gazteendako aterpea eraikitzeko lanak egiteko
        udalaren obra baimena jaso du. Lanen aurrekontu osoa 250
        milioi bat pezetakoa da. Dagoeneko zenbait proiektu
        idatzi eta instalazioaren legalizazioa lortu da eta urte
        osoan funtzionatzen aritzeko moduko leku goxoa egokitu
        nahi dute. Horretarako mantenimendu lan ttiki batzuk
        eginak dituzte dagoeneko. Halere, oraindik zenbait proiektu
        gauzatu behar dira, aurten bertan lan guziak bukatu nahi
        baitituzte.
        
        Ikastaroak
        Balleko Etxeak 1997ko zenbait ikastaro
        antolatzeko dirulaguntza eskatu dio Nafarroako Gobernuari.
        Zehazki, Elizondon pintura eta zaharberritzea eskaini
        nahi dira eta Almandoz, Arizkun eta Erratzun artisautza
        ikastaroa.
        
        Guardiazibilaren jarrera aztertzeko Gobernu
        Delegatuarekin bilduko dira Balleko Etxeko udal
        ordezkariak
        
        Balleko Etxeko hiru alderdietako udal ordezkariak Gobernu
        delegatuarekin bilduko dira, abenduaren 14an Erratzu
        inguruan guardiazibilak jarritako kontrol batean
        gertatutakoak argitzeko.
        Mozioa HBk aurkeztu zuen eta idatziak zioenez,
        &quot;kontrolean matel hezurrekoak, bultzadak, erasoak,
        mehatxuak eta interrogatorio luzeak sufritu behar izan
        genituen. Zenbaiti beren armekin burura apuntatu
        zioten&quot;. Ondoren zinegotzia eta parlamentaria den
        Xotero Etxandi ere mehatxatu zuten. HBk jarrera hauek
        gogor salatzea eta norbaitek salaketa judiziala egin nahi
        izanez gero, laguntza osoa eskaintzea eskatu zuen. Eskaera
        hau ez zen onartu, bai ordea EAk aurkeztutakoa, HBren
        kontrako botuarekin eta UPNren abstentzioarekin. Honela,
        Gobernu delegatuarekin biltzea erabaki zen. 
        
        Baztan ikastolako 6. mailakoak
        eskiatzen
        Baztan ikastolako seigarren mailako ikasleek
        Eskolako Ikasleendako Ipar Eskiko hamairugarren kanpainan
        parte hartu dute.
        
        Mendi probetxamendua
        Gañekola inguruko herrilurrean dauden 947
        haritz amerikanoren oihan probetxamendurako enkante
        publikoa zabaldu du Balleko Etxeak. Hasierako prezioa 12.476.210
        pezetakoa da eta proposamenak otsailaren 5a baino lehen
        aurkeztu behar dira.
        Jubilatuen bestak
        Urtarrilaren 22an, Baztangoizako jubilatuek
        beraien urteroko besta ospatu zuten Arizkungo Etxeberria
        jatetxean. Otsailaren 13an berriz, Elizondo, Elbete,
        Lekaroz, Gartzain eta Iruritakoen txanda izanen da.
        Ecolan enpresak
        Baztan eta Malerrekako hondakinei buruzko
        ikerketa egiteko aurkeztu duen aurrekontua 2.850.000
        pezetakoa da. Balleko Etxeak dirulaguntza eskatu dio Nafarroako
        Gobernuari.
        Igerilekuen
        mantenimendu eta garbiketa zerbitzua
        kontratatzeko lehiaketa publikorako deialdia luzatu da.
        1997 eta 1998ko uda garaietan sarreren kontrola eta
        ostaturen martxa eramatea ere betebeharren barnean daude.
        
        &nbsp;
        Erronkari Gasnaren
        Jatorri Izendapenaren hauteskundeak
        Urdazubiko Justo Ramon
        Arburua artzainen ordezkarietako bat izanen da
        
        Joseba IGARABIDE
        Urtarrilaren 22an Erronkariko Gasna
        Jatorri-Izendapena Kontseilu erregulatzailearen hauteskundeak.
        Iruñean eta Irurtzunen bezalaxe, Elizondon hautes-mahaia
        paratu zuten. Zortzi partaide ditu kontseilu honek:
        lehendakarai, lehendakariordea, artzainen aldetik bi aholkulari,
        bertze bi esnegileen aldetik eta bi Nafarroako
        Gobernutik, nahiz eta hauek ez duten botoa emateko
        eskubiderik. Nafarroan 420 artzain daude, Erronkariko izendapenera
        lotuak.
        Artzainen ordezkaritza lortzeko, EHNE eta UAGN
        sindikatueak aurkeztu ziren eta bi ordezkariak UAGNk
        eskuratu zituen: 10.000 litro baino gutiago produzitzen
        duten artzainen ordezkari Urdazubiko Justo Ramon Arburua
        izan da aukeratua (Elizondoko bozketan, botu eskubidea
        zuten 237 artzainetatik126k bozkatu zuten; 69 UAGNko ordezkariaren
        alde, 56 EHNEkoaren alde, 1 baliorik gabe) eta 10.000
        litro baino gehiago ematen dutenen artean, Olondrizko
        Jose Erneta (Elizondon, 16 artzainetik UAGNk 9 boza,
        EHNEk 3). EHNEko hautagaiak Azpilkuetako Juan Jose
        Irungarai eta Leitzako Juan Bautista Alduntzin ziren.
        
        San Anton Eguna
        Euripean ospatu zen Elizondon San Anton eguna.
        Esne-behiari zegokion zenbakia 14.175 izan zen eta
        Arizkungo Danborienea okindegian salduzen eta Iparraldera
        gan da, irabazlearen izena oraindik ezaguna ez bada ere.
        Zerria Doneztebeko Francisco Anduezarentzat izan zen
        (3.755), bi bildotsak Braulio Elizetxe amaiurtarrarentzat
        (1.768) eta magra Eskisasoi jatetxeko Garmendia Galarregi
        familiarentzat (2.779). Erratzuko berrogei bat emakumek,
        beraien aldetik, elkarrekin ospatu zuten eguna, bazkaria
        eginez.
        
        Mendizaleen omenaldia
        Argazkia joan den urteko abenduaren 29an ateria
        da Autzako kaskoan. Urtero, azken bi igandetan, mendian
        hildako baztandarrei omenaldia eskaintzen die Baztango Mendigoizaleak
        elkarteak: Gerardo Plazari Legateko gainan eta Peio eta
        Ramoneri Autzan. Argazkia: Ixabel Aleman
        
        Arizkungo frontoiaren
        aitzinaldea pintatzeko aurrekontua onartu du
        Balleko Etxeak: 93.125 pezeta (gehi BEZa).
        Udal ordezkaria San Frantzisko Xabier eskolan
        Felix Santiago Ustarroz zinegotzia izanen da
        udal ordezkaria Elizondoko San Frantzisko Xabier
        ikastetxeko Eskola Kontseiluan.
        Bosniatik Elizondora
        itzuli zen urtarrilaren 18an Jose Manuel
        Nazabal, Legasa eta Narbarteko apeza. Baztanen bildutako
        laguntza (elikagaiak, arropak, oinetakoak eta jostailuak,
        batez ere) banatzera joana zen apeza Bosniara.
        Txotx!
        Euskal Herriko sagardotegiek zabaldu dute
        denboraldia eta Lekarozko Larraldeak ere ireki ditu bere
        ateak.
        Erratzuko
        berrogei bat emakumek elkarrekin ospatu zuten
        San Anton eguna, bazkaria eginez.
        &nbsp;
        171 milioi
        beharko dira bideak moldatu eta karrikak 
        
            zolaberritzeko
        
        125 milioi Nafarroako Gobernuak
        ordainduko ditu
        Rafael Gurrea, Nafarroako Gobernuko Toki
        Administrazio kontseilariak, 1996rako Herrietako
        Azpiegitura Lanen Plangintzaren barnean, zenbait bide eta
        lau herriko karriken zolaberritze lanak ordaintzen
        laguntzeko foru agindua sinatu du. Lan hauen aurrekontua
        171 milioitik goitikoa da eta Iruñetik ia 125 milioi
        pezetarekin lagunduko dute. Gainerakoa ordaintzeko
        maileguak eskatuak ditu dagoeneko Balleko Etxeak.
        Bideak moldatzeko 91 milioiko inbertsio egin beharko da,
        horietatik 69 Nafarroako Gobernuak ordainduak. Alde
        batetik, euriak hondatutako bideak moldatuko dira. Lanen kostua
        9 milioi terdikoa da eta Toki Administrazio sailak ia 7
        milioi emanen ditu. Bertzetik, Amaiurko Erdiko-bidea,
        Azpilkuetako Zuaztoi auzoa, Elizondoko Iturriaga auzoa
        eta Erratzuko Apate zubia moldatuko dira eta Iruritako
        Baigorri auzoan pareta bat eginen da. Guztira 81&#146;27
        milioi beharko dira eta Nafarroako Gobernuak 59&#146;73 jartzeko
        konpromezua hartu du.
        Lau herriko karriketan zoladura jartzeko lanek, berriz,
        80&#146;75 milioi pezetako inbertsioa beharko dute, 58
        milioi inguru Iruñeko Gobernutik ailegatuko direlarik.
        Zehazki, Azpilkuetako Apaioa eta Urrasun auzoetako
        espaloiak eginen dira eta horrekin batera, Erratzuko
        Gorostapolo auzoa eta Elbeteko Karrikatxar zolaberritzeko
        asmoa dago.
        Zolaberritzea ormigoiarekin eginen dute normalean,
        Gorostapolon ezik, hemen harriarekin egiteko intentzioa
        baitago. Saneamendu eta euri-urak biltzeko sarearen zatiren
        batzuk ere berrituko dira herriotan.
        
    



&nbsp;


    
        
        
    


hasierakoa
 || 
erreportaia || 
ospakizunak
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle || 
aurreko aleak









Saraldea





src="images/minitttipittapa.gif" alt="ttipi-ttapa" width="200"


1997-ko Urtarrilaren
30a- 198. zenbakia



    
        
SARALDEA
    



&nbsp; 

&nbsp; 



    
        
            
                ZUGARRAMURDI 
            
        
    




    
        Hogeita
        hemezortzi zaldun herriratu ziren hilbeltzaren 12ko zaldi erakusketan
Xareta
        lurraldean bizi edo lan egiten dutenentzat ikastaroak antolatuko
        dira
        Margari eta
        Koro
        Hilbeltzaren 12an sekulako zaldi
        erakusketa izan ginuen herrian. Iparraldeko ACBE elkarteak
        antolatu zuen Saratik Zugarramurdirainoko zaldizko
        ibilaldia. Benta Beltza-Lizuniaga-Usategiak-Atxuria-Urbia
        egin ondoren, bazkaltzera 38 zaldun agertu ziren herrian.
        Haien artean 8-10 urteko haurra eta 70en bat urteko
        amatxia zeuden. Gero Azketako aparkalekuan lotu zituzten
        zaldiak eta arratsalde guzian haiek ikusteko aukera izan
        ginuen. Zaldunak Zugarramurdi, Sara, Bera, Kanbo, Uztaritze,
        Zudaire eta baita Bordeletik etorritakoak ziren.
        Ikastaroak
        Xaretarrak elkarteak jakitera eman du 1997an
        ikastaroak antolatu behar direla Xareta lurraldean bizi
        edo lan egiten dutenentzat. Ikastaroak dohainik izanen
        dira (Nafarroako Gobernuak eta Akitaniako Adepfok ordainduak)
        eta jendea zein ikastarotan interesatuta dagoen jakiteko,
        orri bat betetzea eskatzen da, gero Menta jatetxean edo
        Fani Bergarari itzultzeko. Proposatzen direnak hauek
        dira: Hizkuntzak, Informatika, Ondare arkeologikoa,
        Lurraldeko problematika eta Lurraldeko antolaketaren
        aspektu juridikoa. 
        Bideak moldatzeko laguntza
        1996rako Herrietako Azpiegitura Lanen
        Plangintzaren barnean, euriaren eraginez kaltetutako
        bideak moldatzeko lanak ordaintzen laguntzeko foru agindua
        sinatu du Nafarroako Gobernuko Toki Administrazio sailak.
        15 baserrietara doazen bortz bide dira hondatutakoak eta
        hauek moldatzeko 3.350.000 pezeta behar dira. Nafarroako Gobernuak
        2.200.000 pezeta emanen ditu.
        
        Herriko zaldunak: Andres, Iñaki, Juan Mari,
        Ramontxo, Teofilo, Xan eta Joaquin
        
        
        
    




    
        
            
                &nbsp; 
                &nbsp;
                SARA
            
        
    




    
        Urteko
        agiantzak eskaini zituen Herriko Etxeak 
        Elkarteen
        lana eskertu zen
        Jacqueline
        eta Mixel
        Udalaren agiantzak urtarrilaren 10ean
        iragan ziren. Herriko Etxeak gomitatuak zituen herriko
        elkarteen arduradunak bere urteko agiantzen eskaintzeko.
        Kari hortara auzapezak eskertu ditu herriaren
        biziarazteko lanean ari diren guziak eta nahi ukan du
        molde berezi batez azpimarratu jende horiek, beren
        denborarik kondatu gabe emaiten dutela eta hauen ekintza
        baitezpadakoa dela herri batentzat.
        
        Gaztetxetik zonbait berri
        Urtarrilaren 10ean bere biltzar nagusia iragan
        zuen, arduradun berriak aukeratuz: Lehendakaria Jerome
        Barrenexe, diruzaina Maitane Ithurria eta idazkaria
        Martina Goyetxe. Bertzalde, Presoak Euskal Herrira
        kanpainan sartuz, urtarrilaren 31n, arratseko 8etan,
        informazio gaua antolatu du: bideoa eta preso ohi batzuk
        hor izanen dira beren lekukotasuna emaiteko. Ondotik,
        talo jatea izanen da.
        
        Mus solas
        Herriko Etxeko edantegiko mus lehiaketa
        otsailaren 7an hasiko da.Urtarrilaren 18an Izarra Rugbyk
        antolatu mus lehiaketan 22 bikotek parte hartu zuten. Txapeldun:
        Martin Goienetxe eta Jean Ahiotzbehere. Txapeldunorde:
        Manex Bergara eta Beñat Etxegarai.
        
        Ihauteriak 8 eta 9an
        Larunbatean auzotan ibilaldia. Arratsean Herriko
        Etxeko edantegian giro bero beroa Kristina eta Amaia
        trikitilariekin. Igandean plazan ibilaldia, dantzak eta jauziak,
        San Pantzarren auzia. Otsailaren 14an Omordian, 9etan,
        kontzertua: Desastre naturala, Rigor Mortis eta azken
        orduko talde bat
        
        Bertsolariak
        Otsailaren 16an Omordian. Hunen antolakuntza
        Olhain ikastolari doakio Euskal Kultur erakundearen
        sustenguarekin. 1etan herri bazkaria eta 4etan saioa:
        Alkhat, Amuriza, Peñagarikano, Laka, Lizaso eta
        Sorozabal.
        
        
        
        
    



&nbsp;

&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle || 
aurreko aleak






Hasierako orrialdea






















































































































































    
        1997-ko Otsailak 13 - 199. zenbakia
    




    
        
        
 
        
        

        align="bottom" src="images/mapa.gif" width="300" ismap

    

&#160;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

Zu(r)ekin 
 lagun
dira, orrialde hau ikusi dutenak 
1996-ko Uztailaren 5-etik. 



ttipi-ttapa
Herriko
Etxeko Plaza 1
31780 Bera (Nafarroa)
Tfnoa: 34-48-631188
Faxa: 34-48-631291
ttipi@encomix.es

    



Nafarroako Internet Elkartearen
 laguntzarekin egina: 
p@redestb.es







heriotzak eta ezkontzak








1997-ko Otsailaren 13a- 199. zenbakia


EZKONTZAK-HERIOTZAK-JAIOTZAK


&#160; 
EZKONTZAK&#160; 



Patxi Etxeberria eta M&#170; Paz Alonso, Doneztebe eta Oiartzungoa, 
abenduaren 21ean.
Juan Javier Santamaria Valcarlos eta M&#170; Mercedes Mitxelena 
Agesta, Iru&ntilde;a eta Arantzakoa, urtarrilaren 25ean.





&#160;
JAIOTZAK&#160; 



Marcos Azkarate Elizondo, Doneztebekoa, urtarrilaren 21ean.
Nadir Lusarreta Barea, Elizondokoa, urtarrilaren 8an.
Anne Jaen Perez, Elizondokoa, urtarrilaren 16an.
Battit Vidal, Sarakoa, urtarrilaren 21ean.
Frederic Berhau, Sarakoa, urtarrilaren 29an.
Nahia Mitxelena Bakero, Lesakakoa, urtarrilaren 17an.
I&ntilde;igo Arretxea Garate, Lesakakoa, urtarrilaren 22an.
Maider Fagoaga Eugi, Berakoa, urtarrilaren 15ean.
Joseba Bidaurre Elizondo, Berakoa, urtarrilaren 21ean.
Andoni Rodriguez Bereau, Berakoa, urtarrilaren 24ean.
Itxaro Zabaleta Telleria, Leitzakoa, urtarrilaren 19an.
Uxue Zabaleta Sudupe, Leitzakoa, otsailaren 2an.





HERIOTZAK&#160; 



Jesus Loiarte Loiarte, Goizuetakoa, urtarrilaren 30ean, 28 urte.
Juana Vicenta Arriada Ilzauspe, Arizkungoa, urtarrilaren 21ean, 90 urte.
Elisa Alcocer Cortes, Elizondokoa, urtarrilaren 24ean, 80 urte.
Isidoro Astiz Martinaundiarena, Almandozkoa, urtarrilaren 31n, 61 urte.
Juan Meliton Lastiri Etxeberria, Arizkungoa, otsailaren 1ean, 73 urte.
Bernarda Jauregi Juanena, Berroetakoa, urtarrilaren 31n, 86 urte.
Ignacia Osinaga Andueza, Elizondon, otsailaren 3an, 79 urte.
Francisco Bertiz Gala&ntilde;ena, Lekarozkoa, otsailaren 2an, 74 urte.
Luixa Beoteguy, Sarakoa, urtarrilaren 28an, 78 urte.
M&#170; Teresa Tapia Abel, Lesakakoa, urtarrilaren 23an, 88 urte.
Luis Lasa Inziarte, Berakoa, urtarrilaren 28an, 66 urte.
Maria Zubitur Sarasua, Leitzakoa, urtarrilaren 24an, 90 urte.





&#160;
&#160;hasierakoa || erreportaia || elkarrizketa || herriz-herri || kirolak || 
jaiotzak-ezkontzak-heriotzak || irakurleak idazle || aurreko aleak












erreportaia







1997-ko Otsailaren 13a-
199. zenbakia



    
        
ERREPORTAIA 
    





Etekin gehiago ateratzen
ahal zaio mendiari 

Asier Gogorza



    
        
        Oihan-politika egokiak oreka bat bilatu behar
        du, giza kontsumorako ateratzen den egurra eta basoaren
        berezko izaeraren artean. Hau da, alde batetik ohianak
        ematen dituen aberastasunak ahalik eta hobekien probextu
        (gaur egun probexten dena baino gehiago usteltzen da
        mendian) eta bertzetik ekologikoki mendiari
        kalterik ttikiena egiten dion politika bilatu behar da.
        Honen harian, ikerketa bat landu du Nafarroako Gobernuak,
        ohianen inguruko aktibitate industrialetan aritzen
        direnei zenbait argibide emanez. 
        
        Nafarroako
        Gobernuko Ingurugiro Departamentuak egin berri duen
        ikerketa baten arabera, oihan-probetxamenduetatik 1.100
        milioi pezetatik goiti ateriko dira 1997an. Nafarroa
        osoko baso-probetxamenduek 148.359 m3 ko bolumena dutela
        estimatzen da ikerketa horretan, espezie guzitako arbolen
        artean. Mendien ustiapenen inguruko bertze zenbait datu
        ere argitaratu dira txosten berean, subastak non eta noiz
        izanen diren, salneurriak... Egurra ateratzen aritzen
        diren enpresariei oihan-probetxamenduen bolumen zehatzak
        jakinaraztea da informazio guzi honen helburua, hauek
        beren urteko aktibitate industriala hobeki egituratzeko. Herriendako
        diru iturri
        Baztan, Malerreka, Bortziriak eta Leitzaldeko
        udalek 143 milioi pezeta inguru bildu zuten 1995ean, hau
        da, udal hoiek dituzten diru sarrera osoen zati
        garrantzisu bat. Erran behar da zenbaki hauek nahiko
        aldakorrak direla. Iaz, erraterako, otsaileko haize
        ufadek zuhaitz andana bota zuten, eta lurrean gelditu zen
        egur guzi hori ateri eta saltzea erabaki zen, usteltzeko
        arriskua ikusita. Goizueta da eskualdean menditik diru
        gehien biltzen duen herria, oihan probetxamenduei
        dagokienean behinpen. 
        Nafarroako oihanetan pagoa nagusi bada ere, inguruotan
        pinua aspaldi gailendu zitzaion, abudoago hazten (eta
        beraz, saltzen) den arbola izaki. Adituek diotenez, pinu
        ateratzeak ez du beti orain ematen duen etekin berbera
        emanen, eta hemendik 7 edo 8 urtera, mendi-ateratzeetan
        15 urte luze iraun dezakeen geldialdi bat gertatuko omen
        da. Duela 50-60 urte landatutako arbolak heldutasunera
        iristen ari direla-eta, epe laburrean hoiek moztu beharra
        dago nahitaez.
        Etekinak bai, baino...
        Gaur egun, mende honen erdialdera baino puskaz
        probetxu guttiago ateratzen zaio mendiari, eman diren
        ustiapen politika okerren erruz. Hemengo pagoaren
        prezioa, adibidez, Nafarroako bertze zonatakoaren erdian
        kokatzen da (Leitzaldea eta Baztanen daude eskualdeko
        pagadi gehienak, Malerrekan guttixeago). Gainera,
        egurraren elaborazioan aritzen diren bertako fabrikek
        kanpotik ekarritako egurra erosi ohi dute hemengoaz
        aparte. 
        Mendian usteltzen diren arbolak ere kontutan hartu behar
        ditugu. Onddoek eta zomorroek kontsumitzen duten egur
        kopurua, industriarako edo erregai bezala kontsumitzen
        dugunaren bikoitza da gaur egun. Azken hogei urteetan
        Nafarroako basoetako egur kopurua %25ean haunditu egin
        da, baina mendietan usteltzen den bertan ere hagitzez
        gehiago da, eskuineko grafikoan ikusten ahal den moduan.
        Usteltzen diren arbolek, ingurugiroarentzat kaltegarria
        den CO2 kantitate haundiak ixurtzen dituzte, Nafarroa
        osoan kontsumitzen den gasoleoak haina, pentsa... 
        Baso-politika
        Afera honetan Nafarroako Gobernuak segitu duen
        baso-politika bi zatitan banatzen da: batetik, 13/1990
        foru legeak oihan-ondasunen babes eta garapena arautzen
        du, eta bertzetik legeak agintzen duena betetzen dela
        segurtatzeko «Plan Forestal» delakoa martxan paratu dute.
        Plan Forestalaren barrenean lurraldearen planifikazio
        egokia egitea eta dauden materiale nahiz giza
        errekurtsoak antolatzea aurrikusten da.
        Baso politika honek, ekoizten den egurraren kalitatea
        hobetzea, urteen buruan mendi ateratzeetan gorabehera
        nabarmenik ez egotea eta basoarentzat ekologikoki
        mesedegarria den ustiapena bultzatzea du helburutzat.
        Politika hori segituz, espezie guzietako arbolak landatuko
        dira, horrela plaga bat edo bertzelako ezustekorik
        suertatzen bada, 
        
        

            
                OIHANETATIK BILDUTAKO
                DIRUAK 
            
            
                ARANTZA-IGANTZI(1)
                3,3
                %3,7
            
            
                ARANO (1) 
                2,7
                %6
            
            
                BAZTAN (1) 
                15,3 
                %2,4
            
            
                BEINTZA-LABAIEN (1) 
                1,6 
                %7,2
            
            
                BERA (1) 
                3,7
                %8,6
            
            
                BERROARAN (2) (3) 
                16,2
            
            
                ETXALAR (2) 
                19,5
                %7,4
            
            
                GOIZUETA (1) 
                30,9
                %29,7 
            
            
                ITUREN (1) 
                2,5
                %4
            
            
                LEITZA (2) 
                6,6 
                %4 
            
            
                LESAKA (1) 
                3,3
                %7,9
            
            
                OITZ (1)
                0,49
                %1,5
            
            
                URROTZ (1) 
                3
                %6,8
            
            
                ZUBIETA (1) 
                4
                %6,6
            
            
                Denetara 
                143
            
            
                Datu Iturria: UDALAK
            
        
        Oharrak
        (1) 1995eko datuak
        (2) 1996ko datuak
        (3) Doneztebe, Elgorriaga,
        Narbarte eta Sunbillak osatzen dute Junta
        

            
                OIHANEK SORTZEN DITUZTEN ENPLEGUAK
            
            
                LANBIDEA 
                FRANTZIAN 
                NAFARROAN
            
            
                Oihangintza 
                23.100
                420
            
            
                Zerrategiak 
                83.800
                1.172
            
            
                Moblegintza 
                81.400
                1.095
            
            
                Kartoi eta papergintza 
                99.100
                2.532
            
            
                Denetara
                287.400
                5.219
            
            
                Enplegatu guzietatik 
                %1,5
                %2,9 
            
            
                Industria eta nekazaritza enpleguetatik
                %6
                %7,6
            
            
                Datu Iturria:FORESNA-ZURGAIA
            
        
        
    



&nbsp;



    &nbsp;hasierakoa
 || 
erreportaia
 || 
elkarrizketa
 || 
herriz-herri
 || 
kirolak
    || jaiotzak-ezkontzak-heriotzak 
|| irakurleak
    idazle || 
aurreko aleak

























































elkarrizketa





src="images/minitttipittapa.gif" alt="ttipi-ttapa" width="200"


1997-ko Otsailaren 13a-
199. zenbakia



    
        ELKARRIZKETA 
    






Juanjo OTXANDORENA
Saldiasko alkatea

&quot;UEMAn sartzen ahal gara, ez
baitugu arazorik euskaraz funtzionatzeko&quot; 


&nbsp;DATUAK




    
        

            
                
                    Juanjo Otxandorena Saldiasko
                        Joaneabordako semea da.
                    Orain 24 urte sortua,
                        eskualdeko alkaterik gazteena da.
                    1995eko maiatzeko
                        hauteskundeetan aukeratu zuten alkate,
                        EAko zerrendaburu bezala. 
                    Herrian, 165 biztanleetatik
                        erdaldun bakarra ezagutzen du, eta ez du
                        inolako arazorik ikusten Saldias UEMAko
                        kide izateko.
                    Herri txikia izan arren,
                        Malerrekako Mankomunidadean eragina
                        izaten saiatzen da: «gehienak herri
                        txikiak gara eta horretarako egin zen
                        Mankomunidadea» dio.
                        
                
                
            
        
        
    



&nbsp;



    
        
            &nbsp;
            
            Hain gaztea izanik, nola gogoratu
            zitzaizun alkategai bezala aurkeztea?
            Herrirako zenbait lan egiteko asmoa genuen.
            Frontoia kasik argirik gabe dago eta hor argiak
            jarri, pista batzuk egin eta zabaldu,errotako bidea
            konpondu ondotik errota berritu, Herriko Etxea
            moldatzeko asmoa dago&#133; gurea bezalako herri
            ttikietan izaten diren arazoak. Saldiasera ura ekarri
            genuen, tuberia berria eginez&#133;
            Zein izaten dira Saldiasen urteko gastu
            eta diru sarrera inportanteenak?
            Joan den urtean, uraren obra egiten 24 milioi
            gastatu genituen, gero bestak beste milioi erdi bat,
            pistak milioi erdi&#133; Gauza bat eta beste, dirua
            joaten da. Sarreretan berriz, gehien bat subentzioetatik
            ailegatzen dena, mendirik ez daukagu eta hortik arrunt
            gutxi. Halere, udalera ailegatu ginenean ez zegoen
            zorrik eta orain ere ez.
            Zu langabezian zaude. Nola ikusten
            duzu lanaren egoera herrian eta erreka honetan?
            Langabezian egon arren, orain lagun bateri pixko
            bat laguntzen diot. Nekazaritza gero eta okerrago
            dago eta Lesakako fabrika ez daki inork nora joko
            duen, zein intentzio dituzten haundi horiek. Baina,
            nire ustez, langabezi haundirik ez dago hemen. Harrapatu nahi
            izanez gero lana badago. 
            Udalerri Euskaldunen Mankomunitatean
            (UEMA) sartzeko asmoa ere ba omen duzue. Nolakoa da
            euskararen egoera Saldiasen? 
            Malerrekako euskara teknikariarekin komentatu nuen
            gai hori. Orain Herriko Etxeko idazkaritza moldatu
            beharra dugu eta hori bukatzearekin, erabakiko dugu.
            UEMAn sartzeko proposamena begi onez ikusia dago
            udalean. Saldias herri euskalduna da, 165 bat lagun
            izanen gara eta erdaldun bakarra ezagutzen dut eta
            hark familia euskalduna du. Idazkariak orain arte
            erdaraz egin ditu idatzi guziak, baina bera euskalduna
            da eta euskara ikastaroetan ibilia da. Ez genuke
            inolako arazorik izanen euskaraz funtzionatzeko. 
            Laister bi urte beteko dituzu alkate
            bezala. Zer balantze egiten duzu?
            Denek alkatea esaten dute, baina alkatearekin
            batera lau zinegotzi ari dira lanean. Nik uste
            balantze ona egin daitekeela.
            
        
        
    



&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle || 
aurreko aleak







herriz-herri






1997-ko Otsailaren 13a- 199. zenbakia


HERRIZ HERRI


&#160; 
Bortziriak


Arantza, Bera, Etxalar, Igantzi, Lesaka. 



Malerreka


Beintza-Labaien, Bertizarana, Donamaria, 
Doneztebe, Elgorriaga, Eratsun, Ezkurra, Ituren, 
Oitz, Saldias, Sunbilla, Urrotz, Zubieta. 



Leitzaldea


Arano, Areso, Goizueta, Leitza. 



Baztan


Baztan. 



&#160;Saraldea
Sara, Urdazubi, Zugarramurdi. 
&#160; 

&#160;hasierakoa || erreportaia || elkarrizketa || herriz-herri || 
kirolak || jaiotzak-ezkontzak-heriotzak || irakurleak idazle || 
aurreko aleak











bortziri





src="images/minitttipittapa.gif" alt="ttipi-ttapa" width="200"


1997-ko Otsailaren 13a-
199. zenbakia



    
        
BORTZIRIAK
    



&nbsp; 



    
        
            &nbsp; 
            BERA 
        
    
    

        
            Jose
            Luis Telletxearen egoera ahobatez salatu du
            udalbatzak 
            Presoa
            Espainiara extraditatzeko baimena eman du Lisboako
            epaitegiak
            Kristina BOAN 
            Jose Luis Telletxea Maia herriko preso
            politikoaren egoera salatuz Berako Senideak
            erakundeak aurkeztutako idatzia ahobatez onartu du
            udalbatzak. Jakina denez, Lisboako Tribunal de
            Relaçaok Telletxea Portugaldik Espainiara
            extraditatzeko baimena eman du. Mozioak auzitegi
            horren jarrera salatu du, &quot;Espainiak erabili ohi
            dituen torturak eta tratu txarrak justifikatzen
            dituelako&quot;. Eraberean, Espainiako eta
            Portugaleko agintari politikoen neurriz kanpoko esku
            hartzea salatu da idatzian, &quot;berez epaimahai
            bati dagokion erabakia baldintzatzeagatik&quot;. Joxe
            Luisen aurka dauden proba bakarrak &quot;torturapean
            lortutako deklaraziotan oinarritzen dira, Europear
            Batasuneko torturaren aurkako komiteak salatu duen
            bezala&quot; gogoratu ondotik, &quot;Portugaleko
            Gobernuari preso dagoen beratarraren izaera politikoa
            onar dezan eta Aterbe Eskubidea eman diezaion&quot;
            eskatu dute Herriko Etxetik. Telletxeak gose grebari
            ekin zion joan den astean, epailearen erabakiaren
            kontra.
            
            Udal karguen ordainsariak aldatuko dira
            Alkateak eta zinegotziak kobratuko dutenari
            buruzko eztabaida izan zen azken plenoan eta Herrialdek
            egindako proposamena onartu zen, alkatearen
            kalitatezko botuarekin. EAk udalaren funtzionamenduan
            aldaketarik izan ez denez, sariak ere ez aldatzea
            eskatu zuen. HBk, berriz, komisio eta batzarretara
            agertzeagatik zinegotzi bakoitzak mila duro eta
            alkateak bikoitza kobratzea proposatu zuen. Alkateak
            HBren jarrera salatu zuen eta &quot;egiten ari den
            lan guziarekin, nik kobratu behar ditudan 60.000
            pezeta horiek aberasteko direla&quot; erratea
            penagarritzat jo zuen.
            
            Ricardo Baroja eskolakoen bisitaldia
            Otsailaren 3an ttipi-ttaparen bulegoa bisitatu
            zuten Ricardo Baroja eskolako 6. mailako ikasleek. Aldizkariaren
            historia eta gaur eguneko egoerari buruzko galderak
            luzatu eta Internet-en kuxkuxeatu ondotik,
            xintxo-xintxo argazkirako prestatu ziren. 
            
            Emakumeen eskulanen erakusketa
            Uxua Emakume Taldeak, Emakumearen Astea hurbiltzen
            ari dela eta, martxoan eginen den erakusketarako
            eskulanak prestatzen joateko deia luzatu du.
            Agerra mendi taldea
            Igande honetan, otsailak 16, Agerra mendi taldeak
            La Mongie ski estaziora irteera antolatu du. Irteera
            Agerra mendi taldeko egoitzatik izanen da goizeko
            5,30etan. Autobusaren prezioa 1.000 pezetakoa da eta
            forfaita eta skien alkilerra liberetan ordaindu
            beharko da.
            Musika eskolan
            Juan Ramon Pikabea izanen da udal ordezkari
            berria, Fermin Garciaren ordez.
            
            
            
        
    
    


&nbsp;


    &nbsp; 
    &nbsp;
    LESAKA 




    
        Arrano
        elkarteak hamargarren urteurrena ospatzen ari da aurten
        Otsailaren
        21ean Etxart aita-semeak arituko dira kantari
        
        Aitor AROZENA
        
        Hilabetero ekitaldiren bat
        antolatzeko asmoarekin ospatzen ari da aurten bere
        hamargarren urteurrena Arrano elkartea. Urtarrilean Pepe
        Rei kazetariaren solasaldia izan zen eta otsailaren 21ean,
        gaueko 11etatik aitzinera, Niko Etxart eta bere aita
        arituko dira kantari elkartean. Ekitaldira debalde sartu
        ahal izanen da eta Korrika kulturalaren barnean kokatua
        dago. Datozen hilabetetarako ekitaldiak
        &quot;pixkan-pixkan lotzen ari gara&quot; dio Eduardo
        Konde, elkarteko kideak. Josu Goiaren kantaldia,
        antzerkia, erakusketak eta bidairen bat egin duten
        lesakarren diapositiba emanaldiak egiteko asmoa dute,
        bertzeak bertze. Abendu aldean ospatu ohi den Arranoaren Egunaren
        ordez, aurten Aste Kulturala burutu nahi dute.
        
        Herriko jendearen beharretara irekia
        Hamar urteotako balantzea
        egiterakoan, &quot;inportanteena herriko jendearen
        beharrak hornitzeko bertze aukera ireki bat izatea da, ez
        bakarrik bazkideentzat. Musika taldeak, bertso eta
        trikitilari eskola&#133; bertan izan ditugu&quot; dio
        Batzordeko ordezkariak. Hortaz gain, zakozarra,
        Sanferminetako bertso saioa, udazkenean kantaldia eta
        udan pelikulak antolatzen dituzte. Etorkizunera begira &quot;herriko
        giroa suspertu eta bazkideen inplikazioa nahi dugu&quot;. 
        Gaur egun 92 bazkide ditu Arrano elkarteak, Iñaki
        Fagoaga eta Patrizio Goienetxe presoak, ohorezko bazkide
        direlarik.
        
        Ordenagailuko
        Windows programa ikasteko ikastaroa
        Datozen bi asteetan,
        astelehen, asteazken eta ortziraletan (otsailaren 17, 19,
        21, 24, 26 eta 28an), ordengailuendako Windows programari
        buruzko ikastaroa burutuko da San Fermin jubilatuen egoitzan.
        Ordutegia arratsaldeko 6etatik 9etara izanen da. CANeko
        Club 10eko kideek 14.500 pezeta ordaindu beharko dituzte
        eta gainerako jendeak 19.500 pezeta.
        
        Gazte Asanbladaren
        bilera larunbatean
        Larunbat honetan, otsailak
        15, eguerdiko 12etatik aitzinera Gazte Asanbladaren
        bilera burutuko da Herriko Etxeko arkupetan.
        
        Matrikulazio
        kanpaina
        Ortziral honetan, otsailak
        14, akautuko da Bortzirietako euskaltegian izena emateko
        epea. Informazioa eta izena emateko 637796 telefonora
        deitu behar da.
        Pertsonaria: Jon
        LEKUBERRIA: 
        «Itoizko
        urtegiarena guztion arazoa da, ez hango bizilagunena
        bakarrik»
        
        Itoizko urtegiaren aurkako
        kanpaina burutu behar da asteotan eskualde osoan. Lesakan
        martxoaren 1ean emanen dute bideoa eta solasaldia.
        Itoizko Solidarioen kide den Jon Lekuberria da antolatzaileetako
        bat.
        Zein helbururekin
        eginen duzue kanpaina informatibo hau?
        o Itoizko urtegiaren arazoa ez da hango
        biztanleena bakarrik, guztiona baizik. Jendeari mezu hori ailegatzea
        nahiko genuke. Bertzalde, Daniel Unzitiren egoera salatu
        nahi dugu, Itoizkoa izateagatik eta montaje baten ondotik
        Iruñeko kartzelan baitago.
        Zer lanetan ari
        dira orain Itoizko Koordinadora eta Solidarioak?
        o Gehien bat informazioa ematen. Koordinadorak
        nahiko lan badu judizialki eta guk zenbait mobilizazio
        egiten ditugu. Denon artean obrak gelditzea lortuko dugu.
        Iaz obrak
        geldiarazi ondotik, orain zertan daude?
        o Joan den urtean kableak moztuz lanak gelditu
        zituzten, mobilizazio famatua izan zen. Baina dagoeneko
        kableak han daude eta probisionalki lanean hasteko moduan
        bat paratua dute.
        
        
        
    




    
        
            &nbsp; 
            &nbsp;
            &nbsp;
            
                ETXALAR 
            
        
    




    
        Udalak
        onetsi ditu 1996. urteko kontuak 
        Sartutako
        diruak ateratakoa gainditzen du
        
        Pello APEZETXEA
        
        Herriko administrazioaren ardura duten
        Herriko Etxeko gizon-emaztekiek ez dute lorik aisa galduko,
        iazko kontuen emaitzak ikusi eta. Zera alegia, zorraren
        zamak ez diela kezka gehiegirik sortuko. Izan ere,
        urtearen azkenean zorrik ez baita. Ordaindu beharrak bai,
        badira, baina horiek ordaintzeko eta gehiagorako ere gai
        da Udala, gelditu den diruaz. Denetara, 88 milioiko
        sarrerak eta 53 milioiko gastuak gertatu dira. Kreditu
        batzuen ordaintzeko bospasei milioi berehala joanen badira
        ere, oraindik geldituko da multxo bat. Jakinahia zerbait
        bederen asetzeko, hara zein izan diren diru-sarrera
        nabarmenenak: Nafarroako Gobernutik hartutakoak 21
        milioi, Kontribuzio eta Lizentzia Fiskalagatik bilduak 10
        milioi, arbola salmentatik ia 5 milioi, autoei
        kobratutako zergatik 3 milioi eta erdi, Usategietako
        enkantetik 3 milioi eta erdi.
        Bizilagun kopurua jautsi egin
        da
        Ez, gauza haundirik, baina errolda
        berrian 837 bizilagun ageri omen dira, iazko maiatzeko kontaketaren
        arabera. Egia erran, 20 edo 30 lagun gora-behera ibiltzea
        ez da hain zaila. Egiatan kanpoan bizi den jendeak, hemen
        izen emana, momentu batean hala gomeni eta, bizi den
        tokian ematen du izena. Bada ikasketak egiten ari den
        jendea ere, kanpoan izen ematen duena, nahiz eta gero
        berriz itzuliko den. Eta antzekoak.
        
        Ortzegun Gizen
        Goizeko etxez-etxeko itzuliak egin eta
        arratsaldeko hiruetan hasi zuten haurrek taldeko itzuli
        eta besta nagusia. Plazan sarrera eta azalpen gisa bertso
        batzuk kantatu ondoren, bertako trikitilarien laguntzaz,
        auzoz-auzo eta adinez-adin, antzerki lan politak
        eskeintzen joan ziren, berriz ere plazan akautzeko.
        Berenduak eman zien bukaera haurren eta irakasleen lanei
        eta helduen gozamenari, gurasoak prestatutakoaz baliatuz. 
        
        
        
    




    &nbsp; 
    &nbsp; 
    &nbsp; 
    IGANTZI




    
        Heldu
        den astean Igantziko Biltokin urteko bilkurarik
        garrantzitsuena
        

Otsailaren 18an Arkupeko bazkideen
        bazkaria eginen da
        
        Oskar TXOPERENA
        Hagitz interesegarria
        ageri zaigu otsailaren 22an, ilunabarrean, Biltokin
        eginen den urteko batzar orokorra. Ohikoak diren gaietaz
        gain (urteko kontuak eta ekintzak, alta eta bajak, junta
        berritzea, etab&#133;). Bi gai dira batzarra garrantzitsu
        egiten dutenak. Alde batetik, aspalditik bueltaka
        dabilken eskolako jantokiaz eztabaidatuko da, eta
        bertzetik, Biltoki Ttikirekin sortutako arazoari eman beharreko
        irtenbideaz. Bilerara ez faltatzeko moduko gaiak, dudarik
        gabe.
        Arkupeak
        elkartearen urteko besta
        Heldu den asteartean,
        otsailak 18, eginen dute Igantziko Arkupeak elkarteko
        bazkideek urteko besta. Ohitura denez, meza entzun
        ondotik, egindako eta egin beharreko ekintzen berri
        izanen dute, besta Herriko Etxean eginen duten
        bazkariarekin akautuz. Oraindikan dudatan dabiltzanak
        jakin dezatela otsailaren 14a baino lehen eman beharko
        dutela izena.
        Abesbatzaren
        zozketa
        Ez da inor agertu
        abesbatzak eguberrietan egindako zozketaren sariak
        biltzera. Hori dela medio, hamabortzero zozketa berria
        egitea erabaki dute, norbait agertzen ez den bitartean.
        Oraingo zenbaki sariduna 1938a da. Oroitu bizikleta eta
        zare ederra dituzuela esperoan.
        Kirol ikastaroak
        Herrian kirola egiteko
        aukera gehiago eman nahi zaie haurrei. Horretarako,
        Lesakako Osasun Etxeko pediatria zerbitzuarekin
        koordinatuta, kirol ikastaroak antolatu nahi dira, astean
        bitan egiteko, asteazken arratsaldetan eta larunbat
        goizetan. Honen berri emanez informazioa banatuko du
        Guraso elkarteak, baldintza eta epeak zehaztuz.
        
        Joan dira Iñauteak
        Joan dira bertze urte
        batez ere iñauteak. Hogeitabi izan dira azkenean etxez
        etxe ibili diren gazteak. Alde horretatik eta jazkerari
        dagokionez Igantziko iñauteak finkatuxeak daudela ematen
        du, hagitz urte motelak pasatuta, dena erran behar
        badugu. Bada, halere, zertan lan egin oraindik. 
        
        
        
    




    
        
            &nbsp; 
            &nbsp;
            &nbsp;
            ARANTZA
        
    




    
        Emakumeen
        afaria, mozorroak, herri kirol apostua&#133; a zer
        iñauteriak!!
        Laukoteak
        irabazi zuen Larretxea anaien kontrako apostu mundiala
        
        Elixabet eta Garbiñe
        Dirudienez iñauteak hagitz giro onean
        pasatu ditu jendeak. Lehendabiziko gaua emakumeen afariarekin
        hasi zen eta bertara 27 emakume bildu ziren. Erraten ahal
        da ederki pasatu zutela, mozorroek afalondoa alaitzen
        lagundu baitzieten.
        Ortziralean, egunez mozorroak baserrietan barna ibili
        ziren eta gauez, Kristina eta Amaia taldeak plazan jo
        zuen. Ortzirala herriko jendearen eguna edo gaua dela
        erran daiteke, inguruko herrietatik jende gutti agertzen
        baita. Ezin dugu hori erran larunbat gauari buruz, inoiz
        baino jende gehiago hurbildu baitzen. Itxura batean,
        ezagunak egiten ari dira herriko iñauteak.
        Igandean herri kirol desafio mundiala izan genuen eta
        Lorentxo Apezetxea, Tomas Oskoz, Oscar de Rueda eta
        Josemigel Errandoneak osatutako laukoteak hamar segunduko
        aldea atera zien Larretxea anaiei. Amaia eta Kristinaren
        taldeak alaitu zuen giroa eta herri bazkarirako gosea irekitzeko
        Maddalen Lujanbio eta Jokin Sorozabal aritu ziren
        bertsotan. Aterpeko bazkarira ehun bat pertsona gerturatu
        ziren. Bazkaria giro ederrean igaro ondoren, eguna eta
        iñauteriak ongi bukatzeko bertsolari eta trikitilati
        gazteek beraien saioa eskaini zuten.
        
        Herri kirol taldea
        Urtero bezala herri kirol taldea osatu
        dute herriko taldeek. Normalean talde bat ateratzen da
        baina aurten bi egin dituzte, biak proba konbinaturako.
        Lehen saioa otsailaren 1ean izan zuten herriko frontoian.
        Kadeteak lehenbizikoak gelditu ziren eta infantilak
        hirugarrenak.
        
        
        
    



&nbsp;


    BORTZIRIAK




    
        
        Gizarte Zerbitzuen eta Zabor
        Mankomunidadeen aurrekontuak onartuak
        Bortzirietako Gizarte
        Zerbitzuetako Mankomunidadeak 25.197.000 pezetako
        sarrera-irteerak izanen ditu aurten, 1997ko aurrekontu
        arrunta behin betirako onartu ondotik. Gasturik haundiena langilegoa
        ordaintzen joanen da (19.491.000 pezeta). Sarrerarik
        garrantzitsuena, berriz, ohiko transferentzien bidez
        kutxan sartuko diren 21.287.000 pezetak izanen dira.
        Zabor Mankomunidadearen aurrekontua, berriz, 38.868.200
        pezetakoa izanen da. Ia 20 milioi pezeta ondasunak eta
        zerbitzuak erosten gastatuko da eta 3 milioi inbertsioak
        egiten gastatuko dira (bertzeak bertze, pilak biltzeko
        zaborrontziak paratu nahi dira). Tasen bidez 30 milioi
        terdi pasatuxea eskuratuko du.
        
        Gizarte Zerbitzuen Mankomunitatearen
        lan-deialdiak
        Bortzirietako Gizarte Zerbitzuen Mankomunidadeak
        gizarte langilea lan-kontratu finkoarekin hartzeko
        deialdia luzatu du. Xehetasunak, agiriak eta eskaerak
        aurkezteko epea ren berri Aldizkari Ofizialean azalduko
        da eta Mankomunidadeko idazkaritzan, Etxalarko Herriko
        Etxean aurkeztu beharko dira. Eraberean, bi famili
        langile aldi baterako eta lanaldi partzialean
        kontratatzeko deialdia egin da.
        
        
    



&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle || 
aurreko aleak







kirolak









1997-ko Otsailaren 13a- 199. zenbakia


KIROLAK


&#160; 

I&ntilde;aki Otxandorena
&#160;


Julian Retegi eratsundarrak bere hogeigarren txapela 
bururatu du 
Oskar Lasa atzelariarekin eskuz binakakoa irabazi zuen otsailaren 2an
Antton Maiz aranztarraren errekorra berdindu du bortz txapelekin

Maixua beti maixu. Hori izan daiteke otsailaren 2an Donostiako Atano III 
pilotalekuan gertatu zena laburbiltzeko esaldia. Julian Retegik Oskar Lasaren laguntza 
izan zuen Patxi Eugi eta Jose Mari Zezeagari 22-14 irabazteko. Modu honetan, 
eratsundarrak eskuz binakako bosgarren txapela bururatu &#150;Antton Maiz aranztarraren 
errekorra berdinduz&#150; eta bere hogeigarren txapela jaso zuen &#150;bigarren mailako eskuz 
banakoa 1975ean, lehen mailakoa hameka aldiz, lau terdiaren barnean bertze hiru eta 
eskuz binakako bortzak&#150;, seguraski inork sekulan hobetuko ez duen marka ezarriz. 
Retegik oraindik edozeini aurre egiteko gai dela erakutsi zuen, 42 urte beteak izan 
arren. &quot;Adin honekin arras titulu inportantea da neretzat, horregatik, norbaiti eskaini 
beharrean neretzako gordeko dut&quot; adierazi zuen finala akitu bezain laister. Eraberean, 
eskuz banakako txapelketan ez duela parte hartuko eta udaran aritzeko prestatuko 
dela erran zuen.

Julian Retegi:
&quot;Antton Maizen marka berdintzea anekdota besterik ez da. Inportantea da, baina 
inportanteena finala irabaztea eta oraindik hor gaudela erakustea zen. Txapela, lehenik 
finalera ailegatu garelako eta gero Zezeagari pilota baztertu diogulako irabazi dugu. 
Eugi ongi ibili da, arras zentratua eta urduritasunik gabe. Bigarren zatian gehiago sartu 
da jokoan. Zezeagak ez du partidu konpletoa jokatu, baina ez da gaizki aritu. Oso 
fuerte hasi da, baina pixkan-pixkan pilota baztertu diogu. Lasari dagokionez, ongi 
aritu da. Atzelari guttiagorekin jokatzen ohituta nago, baina lagun ona jarri didatenean 
tituluak eskuratu ditut. Ezin dut esan berrogeitabi urterekin lehen baino gehiago edo 
gutxiago jokatzen dudan, garai ezberdinak dira eta, zorionez, gehienetan hor tartean 
nabil. Etorkizunari begira, mutiko koxkorrekin lanean aritzea gustatuko litzaidake, 
postura okerrak zuzenduz eta ahalik eta estilo onena har dezaten dakidana erakutsiz&quot;

Berako mendi bizikleta ibilaldiaren zortzigarren edizioa igande honetan 
burutuko da

Igande honetan, otsailak 16, goizeko 10etatik aitzinera burutuko da Gure Txokoa 
elkarteak, Berako udalaren eta Nafarroako Gobernuaren Laguntzaz, zortzigarren 
urtez antolatutako mendi bizikleta ibilaldia. Izen ematea Gure Txokoaren egoitzan 
gauzatu daiteke, goizeko 8etatik 9,30etara. Horretarako, 14 eta 16 urte artekoek 
500 pezeta eta 16tik goitikoek 1.000 pezeta ordaindu beharko dituzte.
Urtero bezala, partehartzaileek bi ibilbide izanen dituzte aukeran, bata 18 
kilometrokoa (Usategietatik herrira jautsiz) eta 28 kilometrokoa bertzea 
(Usategietatik, Landagaita, Kondendiaga, Lizuniaga, tiro zelaia, Idoia eta Ardanbiden 
barna pasatu ondotik herriratuko dena). 
Ondotik, kirol materialen zozketa egin eta bazkalaurrekoa banatuko da.

KIROLIZKETA

I&ntilde;aki OTXANDORENA Oronozko pilotaria 
&quot;San Francisco aldean pilota partidu pare bat jokatuko 
ditugu&quot; 
testua Aitor Arozena argazkia Josu inziarte 


DATUAK
1 
I&ntilde;aki Otxandorena orain 19 urte sortu zen Oronozen.
2 
Zortzi urte zituenetik ari da pilotan, beti Txaruta elkartearekin
3 
Momentu honetan, Euskal Liga eta Mungiako txapelketa 
jokatzen ari da
4 
Mikel Go&ntilde;i oronoztarrarekin batera jubenil mailan DV txapelketa 
eta bakarka Burlatakoa dira irabazi dituen saririk inportanteenak. 
5 
Orain bi urte, jubenil mailan Txarutarekin Nafarroako 
Herriarteko txapelketaren finalera ailegatzeak ere ilusio berezia 
egin zion 


&#160; 
&quot;Afizionatutan ari garen denok goitira pasatzeko asmoa izaten dugu, baina 
profesionaletan aritzeko aunitz ikasi beharra dut, batez ere ezkerrez eta 
erregulartasuna mantentzen.&quot; 

Euskadiko Federazioaren eskutik, Estatu Batuetan erakustaldi partidu batzuk 
jokatzera joan behar da laister Otxandorena. Otsailaren 13an abiatu eta 21ean 
itzultzekoa da. &quot;Lau pilotari joan behar dugu San Francisco aldera eta, badaezpada, 
norbait lesionatzen bada edo, ordezkoa. Orain bi urte, Apeztegia joan zenean, 
hiru-lau partidu jokatu zituzten, baina aurten bi bertzerik ez omen ditugu jokatuko. 
Bertako Euskal Etxean hartuko dugu ostatu&quot;. 
Momentuan Txaruta taldearekin Euskal Ligan ari da eta Mungiako txapelketan ere 
parte hartzen ari da. Joku maila politean ari da oronoztarra eta hori erakusten saiatuko 
da EEBBtako txangoan. &quot;Urriroa arte ongi aritu naiz, baina gero, uso ehizi 
denboraldiarekin eta, badakizu&#133; Orain berriz ongi nago&quot;.

&#171;Profesionaletan aritzeko aunitz ikasi behar dut&#187;
Mikel Go&ntilde;i herritarrak iaz egin zuen debuta profesionaletan eta bide hori segitu nahiko 
luke atzelari honek ere. &quot;Afizionatutan ari garen denok goitira pasatzeko asmo hori 
izaten dugu, baina profesionaletan aritzeko aunitz ikasi beharra dut&quot;. Bere jokuan 
erreparatu dutenek diotenez, eskuin kolpea da ezaugarririk nabarmenena. &quot;Txispa 
haundia dudala erraten dute, baina ezkerrarekin hobetu behar dut. Bertze aldetik ratxa 
on eta txar aunitz izaten ditut eta erregulartasuna mantentzen saiatu behar dut&quot;. Beti 
bezala, profesionaletan izan ohi dira irakaslerik onenak eta Otxandorenak ere baditu 
bereak. &quot;Momentu honetan Belokirekin harritua gelditzen naiz, pilotari jotzeko zer 
errextasuna duen. Elkoro ere gustatzen zait, salto haundia egin du, eta aurrean, 
betidanik, Retegi izan da nere gustokoa&quot;. 
Aukeran utziz gero, aurrelaria &quot;tantoa akitzen duena&quot; gustatzen zaio I&ntilde;akiri &quot;atzelari 
guztioi bezalaxe&quot;. Afizionatutan maila haundiko atzelarien kontra jokatzen hasia da eta, 
gehien bat, erritmo aldaketaz ohartu da. &quot;Erritmo haundian jokatu eta horiek ez dute 
pilotarik galtzen. Guk berriz, erritmo berean pilota gehiago galtzen ditugu.Beti lauean 
paratzen dute pilota eta ez diote zure aurrelariari sartzen uzten&quot;. 





&#160;hasierakoa || erreportaia || elkarrizketa || herriz-herri || kirolak || 
jaiotzak-ezkontzak-heriotzak || irakurleak idazle || aurreko aleak








IDATZI DIGUTE ...






1997-ko Otsailaren 13a- 199. zenbakia


IRAKURLEAK IDAZLE 


&#160;


&#160;IRAKURLEEI:Euskal Herritik kanpo bizi zareten euskaldunon berri eman nahi 
genuen ttipi-ttapa aldizkariaren bitartez, &#171;euskaldunak atzerrian&#187; 
izena duen erreportai bat prestatzen ari baikara. Horretarako, zuen 
bizimodua eta orohar euskaldunek atzerrian dituzten ohituretaz 
informatzea eskertuko genizueke. Hortarako posta elektronikoak 
ematen digun aukeraz baliatu nahi genuke, hartu-emana ari&ntilde;agoa 
izaiteko. Lan hori pixkat errexteko galdera sorta bat prestatu dugu, 
nahi izanez gero erantzutea daukazutena. Hona hemen: 

- Nondik idazten diguzu? 
- Bertze euskaldunekin ezagutzen al duzu hor inguruan? Nolako erlazioa 
duzu beraiekin? 
- Zu bizi zaren inguruan badago Euskal Etxerik? Euskal Etxeek nolako 
dinamika segitzen dute? Aktibidade berezirik izaten da (dantzak, 
ikastaroak, bestak&#133;)?
- Hemen non duzue familia? Bisita egiterat etortzen zarete?
- Bertzelako euskal elkarterik ba al dago?
- Zuen familian nor izan zen horrat joan zen lehenbizikoa? Zenbatgarren 
generazioa zarete?
- Zuen artean, etxean, lagunartean&#133; euskaraz solasten duzue?
- Ze eritzi du horko jendeak euskaldunei buruz?
- Hemengo eta horko ohiturak arras diferenteak izanik, ze 
desberdintasun nagusi aipatuko zenuke?
- Nafarroaren mendialdekoa den jende gehiago bizi al da hor? 
Interneteko helbiderik baldin badute, haien direkzioa jakin nahi genuke.
- Euskera eta horko lengoaia. Zein leku du bakoitzak?
- Nolako lanbideak dituzue hor bizi zareten euskaldunak?

Hauek dira gutti goiti-beheiti erantzutea nahiko genukeen galderak, 
baina zuri bertzelako gairik aipatzea bururatzen bazaizu, gustora 
hartuko dugu. Honetaz gain, hor bizi zareten euskaldunen &#150;familia, 
lagunartea&#133;&#150; argazkiren bat bidaliko bazenigu aunitz eskertuko 
genizuke. Hauxe da gure direkzioa:

ttipi-ttapa 
ttipi@encomix.es
Herriko Etxeko Plaza, 1
E-31780 BERA 
Tfnoa: (--) 3448 631188
Faxa: (--) 3448 631291

Gure eskariak gehiegizkoak izanez ez direlakoan eta aldez aurretik 
eskerrak emanez, agur bero bat ttipi-ttapatik. 
Goraintziak.




&#160;&#160;hasierakoa || erreportaia || elkarrizketa || herriz-herri || kirolak || 
jaiotzak-ezkontzak-heriotzak || irakurleak idazle || aurreko aleak
&#160; 








Aurreko aleak








AURREKO ALEAK 






1996-ko Uztailaren 4a. 185. alea



1996-ko Irailaren 12a. 189. alea



1996-ko Irailaren 26a. 190. alea



1996-ko Urriaren 10a. 191. alea 




1996-ko Urriaren 24a. 192. alea 



1996-ko Azaroaren 7a. 193. alea 



1996-ko Azaroaren 21a. 194. alea 



1996-ko Abenduaren 5a. 195. alea 



1996-ko Abenduaren 19a. 196. alea 



1997-ko Urtarrilaren 16a. 197. alea 



1997-ko Urtarrilaren 30a. 198. alea 







hasierakoa || agurra || ospakizunak || erreportaia || 
herriz-herri || kirolak || jaiotzak-ezkontzak-heriotzak || idatzi 
digute...












malerreka





src="images/minitttipittapa.gif" alt="ttipi-ttapa" width="200"


1997-ko Otsailaren 13a-
199. zenbakia



    
        
MALERREKA 
    



&nbsp;


&nbsp;


    SUNBILLA
    &nbsp;




    
        Igandeko
        karroza desfilea ikusten 6.000 pertsona inguru izan ziren
        Frontoiko jaialdira ezin
        sartuz gelditu zen jendea
        
        Josune eta Isabel
        Ortziralean hasi ziren iñauteriak, puska biltzearekin
        eta emakumeen afariarekin. Azken honetan 70 emakume
        elkartu ziren. Larunbatean berriz, mozorro aunitz ikusi
        ziren herrian barna. Halere, duikabe, egunik
        inportanteena igandekoa izan zen, hamabosgarren urtea
        betetzen zuen karrozen desfilearekin. Aurtengo karrozen
        artean, Warner Brothers zine estudioa, budisten tenploa, Segoviako
        ihesaldia, Bordatxo, lehengo jaunartzea eta bertze
        zenbait ikus zitekeen. Frontoiko jaialdian, Isabel Gemio
        eta &#145;Sorpresa, sorpresa&#146; programa ikusi ahal
        izan zuen pilotalekura sartzera lortu zuenak, jende
        aunitz kanpoan geldi behar izan baitzuen.
        
        Antzakaitz taldeak lokala izanen du
        Antzakaitz kultur taldeak eskatutako lokala ematea
        erabaki zuen azken udal batzarreak. Momentu honetan
        dagoen lokal bakarra frontoiko pisua da, beraz, hurrengo
        bilera Bustitz ostatuan eginen da otsailaren 22an,
        arratsaldeko 3etatik aitzinera.
        
        
    




    
        
            DONEZTEBE
            &nbsp;
        
        
            
                Euskararen
                transmisioari buruzko erakusketa eskolako
                gimnasioan
                Otsailaren 17tik
                24ra ikusgai egonen da
                
                Txema ALDABE
                
                &quot;Ahoz aho, belaunez belaun&quot; izeneko
                erakusketa interesgarria ikusteko aukera izanen
                da Donezteben, eskolako gimnasioan otsailaren
                17tik 24ra. Erakusketa honen helburua hauxe da: familiak
                eta eskolak gehienbat, eta gizarteak, orokorrean,
                euskararen transmisioan duten garrantziaz
                ohartaraztea. Beraz, ikasleak eta gurasoak
                direnendako eta hezkuntzan parte hartzen duten
                guziek ikusi beharrekoa da. Erakusketaren
                ordutegi zehatzagoa jakiteko eta noiz ikusten
                ahal den jakiteko hobe eskolara deitzea, 450229
                telefonora.
                Erakusketaren forma komikian oinarrituta dago eta
                erabilitako materiala, berriz, panel magnetikoak eta
                muralak, ipuin kontalaria, familia, eskola eta
                gizartea adierazteko. Honetaz gain komunikabideak
                (irratia, telebista eta kioskoa) eta
                informatika-bitartekoak (ordenagailua erabiliz, testuak
                landuz, galderak, jokoak, etab&#133;).
                Dokumentazio aldetik kartelak, liburuxkak,
                kartillak, komikiak eta gida didaktikoak
                erabiliko dira. Honen inguruan antzeslanak ematea
                pentsatua dago. Eraberean, adineko jendearekin
                solasaldiak eginen dira, orain dela 60 urte
                herrietako bizimodua nolakoa zen kontatzeko.
                Ekitaldi hau Doneztebeko eskolak eta Nafarroako
                Euskara Zerbitzuak antolatu dute. Dudarik ez da,
                denok ikusi beharreko erakusketa dela. Gainera,
                Baztan-Bidasoa inguruan Donezteben bakarrik
                egonen da. Leitzan ere egin gogo da honen pareko
                bat.
                
                Arbolaren Eguna
                Otsailaren 5ean Arbolaren Eguna ospatu zuten
                eskolako Lehen Hezkuntzako ikasleek, hau da 6. maila
                artekoek. Hortxe aritu ziren arbolak landatzen,
                eskolan bertan, eskola inguruan eta Intzakardi parkean,
                hiru erakusle zituztela aitzinean. Animo eta nahi
                adina arbola landatu urtean zehar, eskasi haundia
                da eta.
                
                Iñauteriak eskolan
                Otsailaren 7an, ortziralean, iñauteriak egin
                zituzten eskolan Lehen Hezkuntzako ikasleek.
                Goizean desfilea egin zuten Bear-Zana
                frontoiraino eta han dantza. Arratsaldean,
                eskolan dantza eta musika eta ondotik, guraso
                elkarteak prestatutako txokolate goxoa jan. 
                
                
                
            
        
    


&nbsp;


    MALERREKA
    &nbsp;




    
        
            Mendialdeko emakumeen lan
            integraziorako proiektuaren bigarren fasea hasiko da
        
        Eskualderako informazio
        bilera otsailaren 18an Doneztebeko Juansenean
        
        ttipi-ttapa
        
        Proiektu honen bitartez, Nafarroako Mendialdeko
        zenbait emakume kolektiboren lan integrazioa erraztea
        bilatzen da eta maiatzean hasiko da formakuntza
        plangintzaren bigarren fasea. Proiektua Apef-Myrina
        izeneko programan sartzen da eta Cederna-Garalur
        elkarteak diseinatu eta bultzatu du.
        Erakunde honen helburuen artean, lan-munduan
        emakume-kolektibo zehatz baten txertaketa lortu, hurbileko
        zerbitzuen eskaintzaren profesionalizazioa,
        landa-zonaldeen zerbitzu asistentzialak haunditu eta
        biztanlegoa bere herrian gera dadin laguntzea daude,
        bertzeak bertze. Lan munduan sartzeko zailtasunak
        dituzten emakumeetan (helduak, prestakuntza
        kualifikaturik ez dutenak edo familian betetzen duten
        funtzioarengatik, lanerako aukera bakarra etxeko lanetan
        aritzea dutenak) pentsatuta diseinatuta dago proiektu
        hau.
        
        Prestakuntzaren edukiak
        Emakume hauei ikastaro zehatzak eskainiko zaizkie, len
        zehatzak egiteko jakin behar dutena erakatsiz, beti ere,
        hurbileko zerbitzuen mundu horretan. Hurbileko
        zerbitzuen, medikuntzaren eta psikologiaren hastapenak,
        psikomotrizitatea, erizaintza, komunikazioa eta
        dinamizazioa, enpresa kudeaketa eta formakuntza praktikoa
        dira eskainiko diren ikastaroak. 
        Momentu honetan eta apirila bitarte, 30 emakume parte
        hartzen ari dira proiektuaren lehen faseko ikastaroetan,
        aurrez 109k izena eman bazuten ere. Hogeitamar emakume
        horietatik zortzi eskualdekoak dira.
        
        Informazio bilera Juansenean
        Informatzeko eta aurrez izena emateko epea
        urtarrilaren 27tik martxoaren 7ra zabalik izanen da. Egun
        horretatik aitzin, izena eman dutenen arteko aukeraketa
        eginen da, eskari-orriaren arabera, pertsonalitate eta
        psikoteknia frogak gauzatuko dira eta buruz buruko
        elkarrizketa burutuko da.
        Baztan, Urdazubi, Zugarramurdi, Bortziriak, Malerreka eta
        Leitzalderako informazio bilera datorren asteartean,
        otsailak 18, arratsaldeko 6etatik aitzinera eginen da
        Doneztebeko Juansenean. Sakana, Larraun-Ultzama eta
        Leitzarango emakumeei zuzendutako bilera berriz,
        otsailaren 19an, Irurtzungo Kultur Etxean burutuko da,
        arratsaldeko 6etan.
        
        Kontuen
        egunarekin akitu ziren Iturengo iñauteriak
        
        Iban ISASI
        Aurtengoan ere kontuen egunarekin akitu ziren ziztu
        bizian igaro diren iñauteri egunak. Otsailaren 1ean
        aizkora apustua burutu zen eguerdian. Larretxea eta
        Olasagasti kanaerdiko launa enbor moztu zituzten, zortzi
        ebakialdi emanez. Olasagastik enbor erdi baten aldea
        atera zion aranztarrari. Eguerdian eta bazkalondotik
        Lizaso eta Agirre bertsolariak aritu ziren. Bazkarira
        inoiz baino jende gehiago hurbildu zen, 170 bat lagun.
        Haragia eskastu eta Elgorriagako harategira joan behar
        izan zuten txuleta gehiagoren bila, pentsa!! 
        Atsalde eta gauez Etzakit trikiti taldeak jarri zuen
        musika.
        
        Aurtizko ostatua
        Getariko famili batek hartu du Aurtizko Ostatua.
        Zenbait moldaketaren ondotik irekita dago berriz, bazkari-afariak
        emateko edo egarria ase nahi duen edozeinen esku.
        
        Zenbait herrietako jubilatuek urteko besta
        ospatuko dute ortziralean
        Ortziral honetan, otsailak 14, Doneztebe, Urrotz,
        Oitz, Donamaria eta Gazteluko jubilatuek urteroko besta
        ospatuko dute Donezteben, Arkupeak elkarteak antolatutako
        ekitaldian.
        Goizeko 11etan Meza Saindua Doneztebeko elizan, gan den
        urtean hil diren lagunen alde. Eguerdiko 1,30etan
        bazkaria izanen dute Doneztebeko Jubilatuen ostatuan eta
        ez nolanahiko menuarekin, gainera: arrain zopa, legatza,
        solomilloa, ura, ardoa, tarta, helatua, txanpaina, kafea
        eta kopa. Bazkalondotik dantzaldia izanen da,
        arratsaldeko 7,30ak aldera arte.
        Bazkide direnek 2.500 pezeta ordaindu beharko dute eta
        3.000 pezeta Arkupeak elkarteko kide ez direnek.
        
        Urteroko omenaldia ere prestatzen hasia da
        Arkupeak elkartea
        Ekainaren 30ean ospatuko da Arkupeak jubilatu eta
        pentsionisten elkarteak urtero antolatzen duen besta.
        Jakina denez, 85 urte betetzen dituztenei eta Urrezko
        Ezteiak ospatzen dituzten senar-emazteei omenaldia
        eskainiko zaie. Omenaldi hau dela-eta herrietako
        delegatuak hasiak dira baldintza hauek betetzen dituen
        jendearen bila. Maiatzaren 1a baino lehen aurkeztu
        beharko dituzte izenak elkartearen bulegoan.
        
        TURISMOA
        %25 bisitari
        gutiago izan zituen iaz Bertizko Natur Parkeak
        Aurtengo
        egitasmoak ere aurkeztu dituzte
        
        Joan den urtean Bertizko Natur Parkeak 76.631 bisitari
        jaso zituen, 1995ean baino %25 gutiago. Abuztua izan zen
        lagun gehien bildu zituen hilabetea (14.308). &quot;Mendi
        turismoa gutitzeak eta eguraldiak eragin du jautsiera
        hau&quot;, Parkeko Zuzendaritza Batzordearen ustez.
        Bisitarien %64,2ak (37.096) partikularki bisitatu zuen
        parkea eta gainerakoak eskola (11.893) edohelduen
        taldeetan (8.418). Bisitarien %75ak Interpretazio Zentrua
        bisitatu zuen.
        
        68 milioi pezeta iaz
        Ia 68 milioi gastatu ziren iaz: 26&#146;85 milioi
        erabilera publikorako kudeaketan (bisitariei harrera, eskola
        kanpaina, Interpretazio Zentrua&#133;); 30&#146;37 milioi
        ekipamenduak zaharberritzen; 2&#146;49 mantenimenduan;
        5&#146;97 milioi erakusketetan; 1&#146;70 Interpretazio
        Zentruaren mantenimendu gastuan eta milioi erdi pasatuxea
        Parkeko mapa eta liburuxka argitaratzeko.
        1997rako egitasmoei dagokienez, aurten aisialdirako
        ekitaldi egitaraua bultzatuko da, batez ere talde
        antolatuen parte ez diren bisitariei zuzendua. Hezkuntza
        mailan, eskola kanpaina urte guzira hedatu nahi da eta
        eskolaz kanpoko taldeekin ingurugiro hezkuntza landu nahi
        da. Publikoari zuzendutako ekitaldiok eta garbiketa eta
        mantenimendu lanetarako 25&#146;39 milioi erabiliko dira.
        Bertzalde, Natura eta Etnografiari buruzko lau erakusketa
        burutuko dira maiatza eta urria artean, 6 milioi pezetako
        aurrekontuarekin. Oihanetan eta bertan bizi diren
        animalien kudeaketa eta ikerketa ekintzak ere eginen
        dira. Arboladi exotikoen ordez bertakoak sartu nahi dira
        poliki-poliki eta parkean bizi diren ugaztun talde
        ezberdinak zenbatu eta jarraipena egin nahi zaie.
        Gainera, bioaniztasunaren inguruan Eusko Ikaskuntzak
        burutzen ari den egitarauaren barnean, Bertizko ugaztun
        ttikiei buruzko lana urrian akituko da.
        Ekipamendu eta mantenimenduan, Etxeberria etxean eta
        lorategia zaharberritzeko proiektuak eginen dira.
        
        
    



&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle || 
aurreko aleak









leitza





src="images/minitttipittapa.gif" alt="ttipi-ttapa" width="200"


1997-ko Otsailaren 13a-
199. zenbakia



    
        
LEITZALDEA
    



&nbsp; 



&nbsp; 

&nbsp;

&nbsp;

GOIZUETA



    
        Nafarroako
        Gobernuko kontseilariak inauguratu zuen mediku kontsulta 
        17.200.000 pezetak
        Osasunbideak ordaindu ditu
        Esteban AROZENA
        
        Nafarroako Gobernuko bozeramaile eta Osasun saileko
        kontseilaria den Santiago Cerverak inauguratu zuen mediku
        kontsulta berria hilbeltzaren 11n. Bertan izan ziren,
        baita ere, departamendu bereko zuzendari orokorra eta
        udal korporazio osoa, Pili Untxalo alkatesa buru zela. Kontsultarenak
        eta larrialdietarako medikuak erabili dezaken pisuaren
        lanak 13 milioietara igo dira guztira. Bi lokalen
        ekipamenduak berriz, beste 4&#146;2 milioi eramanen ditu,
        hauetatik 2 milioi materiale klinikoan gastatu direlarik.
        Dirutza hau guztia, 17&#146;2 milioi, Nafarroako
        Gobernuak ordaindu du.
        
        Tetanoaren kontrako txertoa
        Hain zuzen, Osasun Etxetik dator hurrengo
        berria. Badirudi, orain dela 5 urte inguru herritar askok tetanoaren
        kontrako txertoren bat hartu zuela. Halere, oraindik ez
        omen daude gaitz honi harrapatzearen arriskutik libre,
        beste fase bat izanen baitu txertaketa horrek. Beraz,
        erizainaren kontsultatik igaro beharko dute guztiek
        berriz.
        
        Kanale aldaketa
        TVE-1 ikusi nahi duenak UHFko 38. kanalea bilatu
        beharko dio telebistari, Olasoko errepetidorean egin
        diren aldaketak direla medio frekuentzia horretan
        agertuko baitira hemendik aurrera kate espainiarraren
        irudiak.
        
        Juan Miguel gose greban egon da
        Juan Miguel Apezetxea preso politikoak berriro ere
        gose grebari ekin zion lehengo hilean, hamahiru egunetan
        hamabi kilo galduz. Espainiako legedia beteko balitz,
        joan den urtetik libre izan beharko luke Juan Miguel
        Apezetxea, dagoeneko bete baititu bere garaian emandako
        zigorraren hiru laurdenak.
        
        Parapente ikastaroa
        Otsailaren 22 eta 23rako parapente ikastaroa antolatu
        du Gazte Asanbladak. 2.500 pezeta balio du izen emateak.
        (argazkian)
        
        
    



&nbsp;

&nbsp;


    LEITZA




    
        
        Karrape irratia gure etxeetan
        izanen da berriro ere IKAren eskutik
        Zerbitzua lehiaketa bidez
        adjudikatu arte ariko dira hilaren 24ean hasita
        
        Joseba AZPIROZ
        
        Bi ordu terdikoak izanen dira,
        astelehenetik ostiralera, Amaia Astibia, Kontxi Zozaia
        eta Una Zabaletak aurkeztu eta Euskaltegiko irakasle
        taldeak programatutako dituzten emisioak. 
        
        Herritarren parte hartzea bultzatu
        Beraien proposamenaren arabera, hauek
        dira bilatzen dituzten helburuak: &quot;Euskararen
        erabilera garantizatu eta bultatzea, biztanleen
        informazio eta partizipazio gunea eta euskal kultura eta hizkuntzaren
        bultzatzaile funtzioa betetzea eta Euskaltegiaren
        inguruan urtean zehar egiten den lanaren osagarri izatea
        eta herritar eta herriko talde guzien parte hartzea
        bultzatzea, bai programazio orduetan, bai hortik aparte
        &#150;Batzordeak planteiatzen dituen baldintzen
        arabera&#150;&quot;. Gogoratu: FM 107.8an izanen da
        entzuteko. aukera.
        
        Herriko mapa argitaratuko du
        udalak
        Udalak Leitzako mapa bat argitaratuko du.
        Helburuak herriaren aberastasunetako bat osatzen duten
        toki-izenak zaintzea, beraiek bilatzeko modu erraz bat
        sortzea, ezagutzeko bidea ematea eta herritarren artean
        toki-izenekiko interesa biztea lirateke. Mapa egiteak
        milioi bateko kostoa du (600.000 pezeta delineanteak eta
        400.000 inprentak) eta finatziatzeko Udalak 300.000
        pezeta jarriko ditu, Cederna-Garalurreri 300.000 eskatuko
        zaizkio eta 400.000 salmentatik jaso nahi dira. Mendi
        batzordeak bideratuko du Jose Miguel Elosegik egindako
        lanean oinarritzen den maparen prestakuntza.
        
        Torturaren aurkako eguna
        Otsailaren 13an torturaren aurkako eguna
        ospatzen da. Hori dela eta, Amnistiaren Aldeko Batzordeak
        kotxe karabana antolatu du. Plazatik 8etan aterako da eta
        Aresotik buelta eginen da.
        
        Jubilatuen festa otsailaren 23an
        Otsailaren 23an ospatuko dute herriko
        jubilatuek urteroko bazkaria. Arkupeak elkarteak eskolan antolatutako
        bazkarian 120-130 jubilatu biltzea espero da, nahiz eta
        Leitzan 200 bat bazkide dituen Arkupeak elkarteak. 
        
        Poloniako abesbatza
        Otsailaren 14an, ostirala, Leitzako
        parrokian, arratsaldeko 7,30etan, Poloniako Zielona
        Gorako Unibertsitateko abesbatzak kontzertua eskainiko
        du. Abesbatza otsailaren 9an etorri da Leitzara Asketa
        abesbatzaren eskutik eta astebetez gure artean izanen
        dira. Iruñan, Donostian eta Lizarran ere abestuko dute. 
        Manifestaldia eta udal batzar
        berezia
        Bake proposamen bat kaleratzeagatik, hau
        da, ETA erakundeak planteatutako Alternatiba Demokratikoa
        ezagutzera emateagatik HBren Mahai Nazionaleko kideen
        gartzeleratzeak direla eta, Leitzako HBk, aurreko
        ostiralerako manifestaldia eta udal batzar berezirako
        deialdiak luzatuak zituen.
        Karrapen debatea
        Otsailaren 15ean, larunbata, eguerdiko
        12etan Karrape irratian &quot;Ekarri al dezakegu pakea
        Euskal Herrira&quot; izenburupean debatea burutuko da.
        Leitzako HB, EA eta UILko ordezkari bana gonbidatuak
        daude solasaldira.
        
        
    



&nbsp;&nbsp;

&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle || 
aurreko aleak







baztan






1997-ko Otsailaren 13a- 199. zenbakia


BAZTAN


&#160; 
&#160;
BAZTAN
&#160; 


 Landa-lurraldeetan lanbide berriak bultzatzeko 
jardunaldiak Baztan Hotelean 
Europako zortzi herrialdetako adituak izan ziren otsailaren 
6tik 8ra 
Joseba IGARABIDE 
Landa-lurraldeetan iharduera ekonomiko berriak bultzatzeko 
solasean aritu ziren Europako zortzi herrialdetako adituak 
Gartzaingo Baztan hotelean. &#145;Lanbide berriak bultzatzeko 
laguntza sistemak&#146; izeneko ihardunaldiak otsailaren 6tik 8ra 
burutu ziren eta Italia, Frantzia, Holanda, Erresuma Batua, 
Irlanda, Finlandia, Suezia eta Espainiako 72 ordezkari bildu ziren, 
Cederna-Garalur elkarteak gonbidatuta, Europako Leader 
programaren barneanSolasean aritzeaz gain, Baztango zenbait 
kooperatiba, elkarte eta enpresa bisitatu zituzten. Bertzeak bertze, 
Nafarroako mendialdeko sagar ekoizleen mindegia eta Bertizko 
Partzuergoa ikusi zituzten. Jose Maria Aierdi, Cederna-Garalur 
erakundeko lehendakariak bere harrotasunaren berri eman zuen, 
&quot;joan den urtetik burutzen ari diren lau ihardunaldietatik azkena 
egiteko Nafarroa aukeratu dutelakoz&quot;. Jardunaldi hauek ixteko 
Miguel Sanz, Nafarroako Gobernuko lehendakaria etorri zen. 
Jubilatuen bestak 
Otsailaren 22an, Basaburua, Oronoz, Arraioz, Oieregi eta 
Narbarteko Arkupeak elkarteko kideak herri arteko besta 
ospatuko dute. Bazkaria Oronozko Pierresenea jatetxean izanen 
dute. Izen emateko epea otsailaren 14a arte izanen dute. 
Otsailaren 14an, berriz, Elizondo, Elbete, Irurita, Lekaroz eta 
Gartzaingo jubilatuek eginen dute bere besta, Galartza jatetxean. 
Asteazkenean, berriz, mus txapelketak jokatuak zituzten. 
Soldaduskaren Ordezko Zerbitzuaz eztabaidatu ondotik, 
UPN eta ABren mozioak onartu ziren batzarrean 
UPNk aurkeztutako mozioaren arabera, Baztanen 40 gaztetik 
goiti dira objetore bezala onartutakoak. Laister Ordezko Zerbitzu 
Soziala egitera deitzen ahal dituztenez, UPNk herrian ahalik eta 
plaza gehien sortzea proposatu zuen. UPN eta EAko zinegotziak 
idatziaren alde agertu ziren, AB abstenitu eta HB kontra, &quot;OZSa 
gazteak gartzelera ez joateko aitzaki legala bertzerik ez delako&quot;. 
Meoki zinegotziak, Agrupacion Baztandarra taldearen izenean, 
urrutirago joan behar dela erran zuen. &quot;2003. urterako 
soldaduskara inor ez dela joanen erran du Gobernuak. Udal 
honek hori bizkortzea eta oraintxe bertan, soldaduskara 
derrigorrez inor ez joatea eskatzen ahal du&quot;. Proposamen honen 
alde EAko 5 zinegotzik eta HB eta ABkoak bozkatu zuten. 
UPNkoak eta EAko bertzea abstenitu ziren. 
Eskualdeko hiltegiko lanak akituxeak 
Elizondon egiten ari diren eskualdeko hiltegi industrialaren lanak 
akituxeak daude. Dagoeneko kamarak paratzen ari dira eta 
urbanizazioa eta argia sartzea falta da. Lanak 100 milioi inguru 
gosta dira eta Nafarroako Gobernuak erdia ordainduko du. 
Baztan, Urdazubi, Zugarramurdi eta Malerrekako aziendak 
bertan hilko dira, Bortzirietatik Bera edo Irunera joateko joera 
baitago. Honela, herrietako hiltegi tikiak desagertuko lirateke. 
Arizkunenea 
Kultur Etxean, tailerretara zuzenduak dauden geletan argi eskasa 
dagoela eta, argi sistema berria paratuko du Balleko Etxeak. 
Materialaren aurrekontua 125.586 pezetakoa da. 
610.000 pezeta 
jaso ditu Balleko Etxeak Nafarroako Kirol eta Gazteria 
Institututik, joan den hurteko azken hiru hilabetetan antolatutako 
kirol ekitaldien antolaketan laguntzeko. 
Iruritan 
emakumeari buruzko solasaldiak burutzen ari dira. Otsailaren 4an 
menopausiari buruzkoa izan zen eta bi orduko lau saioetan, 
norbera ezagutzeko ikastaroa ere burutzen ari da. 
Doike 
euskara taldeak lanean segitzen du. Ohiko bileretaz gain, 
martxoaren 3rako &#145;Kontu kontari&#146; izenburupean afaria antolatu du 
Lekarozko Larraldea sagardotegian. 
Manifestazioa 
Igande honetan, Herri Batasunak deitutako manifestazioa burutu 
da Elizondoko karriketan, jasotzen ari diren &quot;eraso errepresiboa&quot; 
salatuz. 
Itoizko urtegiari buruzko kanpaina informatiboa 
asteotan eginen da 
Ekitaldi nagusia martxoaren 9an burutuko da Elizondon 
Joseba IGARABIDE 
Larunbat honetan, arratsaldeko 7,30etan Baztandarren 
Biltzarraren bulegoan eginen den Koordinadoraren bideo 
emanaldiarekin hasiko da Itoizko urtegiaren kontrako kanpaina 
informatiboa. Leku berean, baina otsailaren 22an, larunbata, 
arratseko 8etan Solidarioen bideo emanaldia burutuko da. 
Ondotik, afaria izanen da Fortenean. Bideo hauek Bera (21ean), 
Donezteben (28an) eta Lesakan (martxoaren 1ean) ikusi ahal 
izanen dira eta Xorroxin irratian programa bereziak eskainiko 
dira.
Halere, ekitaldi nagusia Elizondon burutuko da martxoaren 9an. 
Igande horretan, txirrindula martxa abiatuko da Beratik 
Elizondora eta mendi martxa Etxalarko Lizaietatik Elizondora. 
1etan kalejira erreibindikatiboa burutuko da Elizondon eta 
azkenik, herri bazkaria, bertsolari, trikitilari, rock, etabarrekin. 
Kultur ekitaldiak diruz laguntzeko deialdia luzatu du 
Balleko Etxeak 
Elkarte ezberdinek 1997an antolatu edo antolatuko dituzten kultur 
aktibitateak egiteko udal dirulaguntza izan nahi badute, 
martxoaren 7a, arratsaldeko 2 orduak artio dute hondar eguna 
eskaera-orria Baztan Balleko Etxeko Erregistro Nagusian 
sartzeko. Horretarako zenbait agiri aurkeztu beharko dituzte, 
adibidez, diruz laguntzea nahi dituzten aktibitateen memoria 
deskribagarria, gastuen eta diru-sarreren aurrekontua eta 
eskaera-orria Kultura Sailak egindako eredua erabiliz egin 
beharko dute. Informazioa Balleko Etxean. 

IV. Aranabia pala motza txapelketa
Telletxea lesakarrak eta Lizardi igantziarrak irabazi dute Iruritako 
Aranabia pala motza txapelketaren laugarren edizioa. Finalean 
40-34 irabazi zieten Iru&ntilde;eko Salvatierra eta Gaztamintzari. 
Irabazleak, ustekabean sartu ziren finalera. Hasierako ligaxkan 
laugarrenak gelditu ziren eta fase horretan partidurik galdu ez 
zuten Ibarra-Pernauteri irabazi zieten. Egunotan, berriz, Iruritako 
pala eta frontenis txapelketak hastekoak dira, emakume zein 
gizonezkoendako.

Kontzertua Erratzun martxoaren 1ean 
Martxoaren 1ean, gaueko 11etatik aitzin Exkixu, Otsondo 602, 
Ttakun eta Bizkar Hezurra taldeen kontzertua burutuko da 
Erratzuko frontoian. &quot;Euskal Herriak izan behar du libre eta 
euskaldun&quot; diskaren aurkezpena egiteko probextuko da, Korrika 
kulturalaren barnean. Sarrerak aldez aurretik salgai izanen dira 
ohiko lekuetan. 
Baztango AEKk 
otsailaren 15a bitarte luzatu du matrikulatzeko epea. 
Iruritako Garagardo Besta 
ekainaren 14an ospatuko da aurten. Antolatzaileek kutxak banatu 
dituzte ostatuetan, jendeak zein musika talde ekartzea nahi duen 
iritzia eman dezan. Inkesta honetan parte hartzen dutenen artean 
10 sarrera zozketatuko dira. 
Iruritako gazteek sendotza egin dute igandean Sebastian 
artzapezpikuaren eskutik. 
Belateko Tuneleko lanetan uste baino 1.000 
milioi pezeta gehiago gastatu dira

ttipi-ttapa 
Urtarrileko azken astean akitu ziren, teknikoki, Belateko tunelaren 
lanak. Guztira ia 3.880 milioi pezeta gastatu dira, adjudikazioaren 
aurrekontua baino 1.000 milioi gehiago, hain zuzen ere (lanak 
2.872&#146;72 milioitan egin behar zuten Lain, Auxini eta Potasas de 
Subiza enpresek.
Hasierako proiektuan egin behar izan diren lau aldaketek, gainera, 
lanak urte terdiz gibeleratzea suposatu du. Nafarroako 
Gobernuak, ordea, ez die inolako multarik ezarriko lanak egin 
dituzten enpresei, egindako moldaketak onartu baitzituen. 
Jose Ignacio Palacios, Herrilan, Garraio eta Komunikabidetarako 
kontseilariak adierazi duenez, 1993ko uztailean hasitako lanak 
&quot;uste baino zailagoak izan dira, alde batetik ur-ixuriak izan 
direlakoz eta bertzetik, lurra zulatzerakoan, sondeoetan agertzen 
ez ziren materialeak, arbela eta horrelakoak, azaldu direlakoz&quot;.
Dagoeneko Belate eta Almandozko tunelak, alde batetik bertzera 
ibilgailuan pasatzeko moduan daude. Halere, irailean zabalduko 
zaie trafikoari, lan osagarriak (argiak, aireztapena&#133;) akitzen 
direnean.




&#160;






hasierakoa || erreportaia || ospakizunak || herriz-herri || kirolak || 
jaiotzak-ezkontzak-heriotzak || irakurleak idazle || aurreko aleak








Saraldea






1997-ko Otsailaren 13a- 199. zenbakia


SARALDEA


&#160; 
&#160; 




ZUGARRAMURDI 






Herriko Etxea barnetik eta kanpotik moldatzen ari dira 
Martxoaren 20rako idekitzea espero da 
Margari eta Koro 
Goititik beheiti berritzen ari dira Herriko Etxea. Urtarrilaren 15ean hertsi ondoren obretan 
ari dira. Kanpotik zartatu eta pintatu dute eta barnetik berriz, alde batetik Udaletxera 
doaien sarrera posadatik aparte ideki da eta Udaletxea bera haunditu egin da sabaiari toki 
gehiago hartuz. Posada berean dena aldatuko da: sukaldea, ostatua eta jatetxea. Lanak 
bere martxa segituz bero, martxoaren 20an idekitzea espero da.

Garraio-karneta 
Nazio eta nazioarteko merkantzien garraio-karneta ateratzeko deialdia ideki da: datorren 
maiatzean Iru&ntilde;ean izanen da. Karneta hori atera ahal izateko ikastaroak ematen dira eta 
horietako baten berri Palazioan ematen da: astelehenetik ortzegunetara Donezteben izanen 
da eta nahi izanez gero lehenbaitlehen izena eman behar da, plazak mugatuak direlakoz.

Siziliar Ezteiak ihauterietan 
Aurtengo ihauterien gaia &quot;Siziliar ezteia&quot; izan da. Han ziren ezkongaiak, apezak, musikariak, 
eta nola ez, gonbidatutako mafiosoak ere, beren metralleta eta guztiekin, mendiko bordetan 
barna xaltsa pittat paratzen. Bertzalde, Herriko Etxea eta Armua hertsiak daudenez, 
bazkari eta afariak egiteko soziedadean eta Azketan moldatu behar izan dira.









&#160; 
&#160;
SARA






Trinketaren beheraldeko bidegurutzearen lanak 800.000 libera 
gosta dira 
Larunbat honetarako kantaldia antolatu du Urtxintxak eskubaloi taldeak

Jacqueline eta Mixel

Trinketaren beheraldeko bidegurutzearen itxura aldatzen ari da. Orain arte egin diren 
lanak 800.000 libera gosta dira eta Kontseilu Orokorrak bere gain hartzen ditu. Hau 
da hortik egin beharra den bazterbidearen hasiera eta ondoko lanak ez dira aurtengo 
eginbeharretan sartzen. Itxura guzien arabera heldu den urterako utziak izan dira.

Kantaldia larunbat huntan 
Sarako Urtxintxak esku baloi taldeak kantaldia antolatu du larunbat honetan, otsailak 
15. Arratseko 7,30etan hasiko da Ezpeletako txarangarekin eta 9etan Erramun 
Martikorena entzuten ahalko dugu. Ondotik erromeria eta talo jatea izanen da. Hau 
dena Omordian iraganen da.

Pala antxa lehiaketa

Pleka trinketean hasi berria da pala antxa lehiaketa eta 65 bikotek parte hartzen dute. 
Hoberenetan 7 bikote, bigarren mailan 26 eta maila apalenean 32 ari dira. Orain 
kanporaketen garaia da eta 140 partida jokatzekoak dira.

Gaztetxea arnas berritua 
Aurten Sarako Gaztetxeak arnas berri bat hartu du, erran nahi baita gazte berri ainitz 
sartu dela Gaztetxeari bizi berri bat emaiteko asmoarekin. Bizi berri hori hainbat 
sailetan senditzen da, euskararen irakaskuntzan batipat. Haiek eginiko eskaerari 
erantzuteko, otsailetik aitzin gazte talde bat bilduko da euskararen ikasteko. Beraien 
asmoa ez da horretara mugatzen eta &quot;pentsa genezake herri huntan helduei buruzko 
euskararen erakaskuntzari eskaintza zabalago bat egitea konbenigarria litzatekela&quot;.

Presoen aldeko argibide gaua Gaztetxean 
Urtarrilaren 31n Presoak Euskal Herrirat lemaren inguruan apailatu gauan jende poliki 
bildu da. Arratsa bideo eta preso ohi eta hauen ahaideen lekukotasunarekin iragan da. 
Erran behar da presoen aldeko kanpaina urte huntan burutzen ari dela, baina herri 
ainitzek mozioneak bozkatuta ere ondoriorik ez da agertzen. Inolako erantzunik edo 
aldaketarik ez da mementoan.




&#160;
&#160;hasierakoa || erreportaia || elkarrizketa || herriz-herri || kirolak || 
jaiotzak-ezkontzak-heriotzak || irakurleak idazle || aurreko aleak

























































































































































Hasierako orrialdea







    
        1997-ko Otsailak 27 - 200. zenbakia
    




    
        
 
        
        
        rectangle=" (44,207) (251, 235)  heriotza.htm"
        rectangle=" (189,157) (299, 180)  aurreko.htm"
        rectangle=" (9,149) (73, 186)  kirolak.htm"
        rectangle=" (93,63) (201, 79)  idatzidigute.htm"
        rectangle=" (211,22) (299, 66)  herrizhe.htm"
        rectangle=" (3,35) (92, 62)  elkarriz.htm"
        rectangle=" (101,6) (186, 32)  erreport.htm"
        rectangle=" (0,0) (10000, 10000)  index.htm"
        src="images/mapa.gif" border="0" width="300" height="247"


        src="images/mapa.gif" width="300" ismap



    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

200.
ALE BEREZIA (nola egiten
da ttipi-ttapa)



Zu(r)ekin 
 lagun dira, orrialde
hau ikusi dutenak 
1996-ko Uztailaren 5-etik. 



ttipi-ttapa

Herriko
Etxeko Plaza 1
31780 Bera (Nafarroa)

Tfnoa: 34-48-631188
Faxa: 34-48-631291

ttipi@encomix.es


    




Nafarroako Internet Elkartearen
 laguntzarekin egina: 
p@redestb.es













heriotzak eta ezkontzak





src="images/minitttipittapa.gif" alt="ttipi-ttapa" width="200"


1997-ko Otsailaren 27a-
200. zenbakia



    
        
EZKONTZAK-HERIOTZAK-JAIOTZAK
    



&nbsp; 

EZKONTZAK&nbsp; 



    
        
            Ignacio Agara Altzuguren eta M
                Irantzu Silva Zalbide, Bera eta
                Bilbokoa, otsailaren 5ean.
        
        
    



&nbsp;

JAIOTZAK



    
        
            Beatriz Maritorena Ganboa,
                Doneztebekoa, otsailaren 11n.
            Andrea Lizasoain Uterga,
                Elizondokoa, otsailaren 7an.
            Silvia Bengoetxea Sapuppo,
                Arraiozkoa, otsailaren 10ean. 
            Joseba Aldaia Garmendia, Beintza-Labaiengoa,
                urtarrilaren 4ean.
            Ibon Rey Ortiz, Berakoa,
                otsailaren 7an.
            Iker Iturria Ponbar, Berakoa,
                otsailaren 6an.
            Aiora Biurrarena Bertiz,
                Berakoa, otsailaren 14an. 
        
        
    



HERIOTZAK&nbsp; 



    
        
            Mª Dolores Urdanabia Zozaia,
                Oieregikoa, otsailaren 9an, 82 urte.
            M» Rosario Gorbe&#150;a Renovales,
                Elizondon, otsailaren 12an, 85 urte.
            Lorenzo Zelaieta Endara, Berakoa,
                otsailaren 31n, 85 urte.
            Juan Fagoaga Goia, Berakoa,
                otsailaren 4ean, 68 urte.
            Virginie Saldies, Sarakoa, otsailaren
                15ean, 79 urte.
            Koxe Marie Zubiri, Sarakoa,
                otsailaren 13an, 62 urte.
            Jeanne Destouet, Sarakoa,
                otsailaren 2an, 89 urte.
            Gloria Montalvo Gonzalez,
                Lesakan, otsailaren 15ean, 83 urte.
            Leocadia Mikeo Urrutia,
                Lesakakoa, otsailaren 19an, 86 urte.
        
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

200.
ALE BEREZIA (nola egiten
da ttipi-ttapa)











erreportaia







1997-ko Otsailaren 27a-
200. zenbakia



    
        
ERREPORTAIA 
    






Plan berriarekin COFESak
hankamotz geldituko dira

&nbsp;



    
        Nafarroako
        Gobernua, Foru Dekretu baten bitartez Emakumeendako
        Osasun Laguntza Plana onartzeko punttuan dago. Plan honek
        emakume bakoitzari nahi duen ginekologoa aukeratzeko
        eskubidea eskeintzea du helburu, haurdunaldiaren (eta
        erditzearen) segimendu zehatza egin diezaion. Baina
        COFESetako langileek planaren alde beltzak agertu
        dizkigute: Elizondoko zentrua Burlatakoaren menpe
        geldituko litzateke, orain duen autonomia galduz.
        Gainera, plan berri honekin orainarte COFES zentruetan
        burutu diren informazio eta hezitze lanak arrontian
        bihurrituko direla segurtatzen dute. 
Testua: Asier GOGORZA
        Argazkiak: Karmele TOLOSA
        Behin eta berriz
        egindako eskaerei erantzunez, 95eko martxoan hasi ziren
        lanean COFES zentruak Nafarroa osoan. Geroztik pasatu
        diren bi urtetan, emakumezkoen minbizi prebentzioa,
        haurdunaldien segimendua, eta orohar emakumearendako
        harrera zentru bezala ezagutzera eman dira COFESak. Gure
        zonaldean, Elizondoko Osasun Etxean ezarri zuten
        kontsulta eta COFES-Haizea izena paratu zioten,
        aipatutako zerbitzuez gain (emakumearen arlokoak) familia
        plangintza eta sexu orientaziorako informazioa ere ematen
        dutelako.Guztira 1.438 pertsona atenditu dituzte,
        gehienak emakumeak.
        &nbsp;Emakumearendako Laguntza Unitateak
        Orain, COFES zentruen egitura aldatu eta
        Emakumearendako Laguntza Unitate bihurtu nahi ditu
        Nafarroako Gobernuak. Osasun Departamentuak egindako
        ikerketa batetik ondorioztatzen denez, egun
        emakumearendako laguntza eskeintzen duten zentruak ez
        dira atentzio integrala emateko gai, osasun errekurtso
        publikoen antolaketa txarra dela medio. Plangintza
        berrian errekurtsoen deszentralizatzea beharrezko ikusten
        da.
        Proiektuaren helburu nagusia emakume bakotxak bere
        ginekologoa aukeratzeko eskubidea bermatzea da, izan
        ditzakeen haurdunaldi eta erditzeen segimendu
        espezializatua egin dezan. 
        COFESeko langileak kexu
        Langileak plan honek ekar ditzakeen ondorioen beldur
        dira. Lehenik eta behin Foru Dekretu bidez onartzearen
        aurka daude, horrela, arloko profesionalen eta orokorrean
        gizartearen eritzia ez baita kontuan hartzen. Osasun
        Departamentuaren ikerketa horretan oraingo zentruetako
        informazio eta hezitze lana gutxiesten duela uste dute
        COFESekoek,eta hori omen da Emakumearendako Laguntza
        Planaren hutsune haundienetakoa, prebentzio eta hezitzea,
        alegia. Bertzetik, &quot;plangintzan aipatzen duten
        deszentralizazioa ez da benetan emanen, erreferentziazko
        osasun guneak Iruñekoak izanen direlakoz&quot;
        segurtatzen dute. 
        &nbsp;Hezitzaileen arazoa
        Elizondoko COFES-Haizean lanean ari diren 4
        pertsonetatik ginekologoa eta erizaina mantenduko
        lirateke proiektua onartzen bada, hau da, parte
        asistentziala soilik. &quot;Hezitzaile bakarra izanen zen
        gure eskualdea, Auritz alderdia eta Burlatako
        Zentruarendako, orain hezitzaileak egiten duen kaptazio
        lana ezinezko bihurtuz. Administraria eta hezitzailearen
        paperak desagertuko lirateke eta orainarteko atentzio
        integrala bi arlo hoiek gabe hankamotz geldituko....
        COFES-Haizeako langileen hitzetan. Emakumearendako Osasun
        Laguntza Planarekin, gaur egungo COFES zentruek duten
        autonomia galduko dute, Elizondokoaren kasuan Osasun
        Etxearen parte izatera pasatuz. 
        &nbsp;BI URTEKO BALANTZEA
        

            
                1.438 pertsona hartu
                dituzte
            
            
                &nbsp;
            
            
                Haurdunaldiak %11
            
            
                Antisorgailuez
                informatzeko %25
            
            
                Abortoak %1
            
            
                Basektomiaz informatzeko
                %3
            
            
                Sexu Heziketa %6,5
            
            
                Ginekol.+Erizain
                kontsultak %53,5
            
            
                Ginekologia+erizaintza
                kontsultak guztira 4.000 
            
        
        COFES-Haizea 
        Plan
        berriarekin juxtu-juxtuan analisi ginekologikoak egin eta
        eritasunak aztertuko dira
        &nbsp;Gaurgero badira bi urte zerbitzu hau
        eskeintzen duzuela. Ezagunak egin zarete, edo jendeak
        Iru&#150;era joaten segitzen al du?
        Momentu honetan zerbitzua gaztea da eta oraindik
        ezagunak egiten ari gara. Hala ere, balorazioa positiboa
        da.
        Zuen eguneroko lanak, hau da, erizaintza
        kontsulta, sexu arloko heziketa/informazioa eta
        ginekologoak nolako harrera izan du jendearen aldetik? 
        Orokorrean etorri den jendea gustora dagoela iduri du.
        Hasiera batean konturatu ginen historiala idekitzerakoan,
        eta gehienbat antisorgailu eta sexualitatearen gaiak
        aipatzerakoan, jendea harritu xamarra gelditzen zela.
        Hau, batez ere errebisio ginekologikoa egitera etortzen
        diren emakumeekin gertatu izan da, hortara bakarrik
        ohituta daudelako (ordua eskatu, minbizia prebenitzeko
        azterketa egin, emaitzak hartu eta kitto). Guk, ordea,
        etortzen den pertsona bakoitza bere osotasunean hartu
        nahi dugu. 
        Eta gazte programak?
        Gazte programa astean behin eta ikasturtean zehar
        egiten da: ikusitakoetatik %4 programa honetatik pasatu
        da. Oraindik lan haundia egin behar dugu gazteria
        gureganatzeko, dagoen informazioa oso eskasa dela
        somatzen baita, batez ere sexualitatean, sexubidez
        transmititzen diren gaixotasunak, antisorgailuak...
        Orain eskeintzen dituzuen zerbitzuak zertan
        aldatuko dira Dekretua onartzen bada?
        Administrariak eta hezitzaileak egun guziz betetzen
        duten paper hori galdu eta zerbitzua asistentziala
        bihurtuko litzateke. Juxtu-juxtuan azterketa
        ginekologikoak egin eta gaixotasunak aztertu.
        Denbora faltan, heziketa sexuala, nahi ez diren
        haurdunaldiak bideratzea etabar, kolokan geldituko
        lirateke eta orain hemen egiten diren gauza batzuk
        egiteko jendea Burlatako zentrura bidali beharko genuke.
        Plangintza berrian emakumeek dute lekua soilik, eta froga
        hoberena da gizonek basektomia egiteko, adibidez,
        informazioa Iru&#150;ean eskatu beharko luketela.
        Langileen aldetik, nolako banaketa egiten du
        plan berriak?
        COFES-Haizeak gaur egun duen disziplina hau da:
        ginekologoa, erizaina, administraria eta hezitzailea.
        Plangintza berriarekin, ordea, ginekologoa eta erizaina
        bakarrik mantenduko lirateke. Administraria Elizondoko
        Osasun Zentrokoa bera izanen litzateke eta hagitz zaila
        izanen luke orain dituen lanei bertze hoiek gehitzea.
        Azkenik, hezitzailearen afera dago. Hezitzaile batek
        kaptazio lan izugarria egin beharra du eskualdean eta
        ezinezkoa litzateke proiektuak aurrikusten duen bezala ia
        Nafarroako Iparralde osoa hezitzaile batek hartzea.
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

200.
ALE BEREZIA (nola egiten
da ttipi-ttapa)























































elkarrizketa





src="images/minitttipittapa.gif" alt="ttipi-ttapa" width="200"


1997-ko Otsailaren 27a-
200. zenbakia



    
        ELKARRIZKETA
        
    






&nbsp;

Mitxel TOMASENA
Goizuetako aparejadorea

&quot;Urte askotako lana dago
argitaratu dugun Goizueta-Aranoko mapan&quot; 

&nbsp;

&nbsp;DATUAK




    
        

            
                
                    Mitxel Tomasena orain 48 urte
                        sortu zen Goizuetako Bikainean.
                    Lanbidez aparejadorea da
                        Iru&#150;an. Lekaroz eta Bartzelonan egin
                        zituen ikasketak. Asteburuetan, halere,
                        maiz joaten da sorterrira.
                    Argitaratu berri den Arano
                        eta Goizuetako mapa egiten laguntzaile
                        izan da, Xabier Taberna eta Luis Fernando
                        Etxeberria herritarrak bezalaxe. Lan
                        teknikoa Oiartzungo Obie taldeak egin du.
                    Liburuxka ere plazaratu dute
                        maparekin batera.
                    Lanik haundiena, ordea, mapak
                        saltzea dela uste du.
                
                
            
        
        
    



&nbsp;

&quot;Toponimia aldetik ikertzeko
baliagarria da, baina mendizaleetan ere pentsatu dugu: bide eta
bidaxka guziak ongi markatuak daude, olak, iturriak, zubiak,
kisulabeak...&quot;

&nbsp;



    
        
            &nbsp;
            &nbsp;Mitxel TOMASENA Goizuetako
            aparejadorea
            &quot;Urte askotako lana
            dago argitaratu dugun Goizueta-Aranoko mapan&quot; 
            &nbsp;
            Zein ezaugarri ditu argitaratu berri
            duzuen mapak?
            Goizueta eta Arano hartzen ditu eta inguruko
            mugetako izenak ere ageri dira. 1.500 ale argitaratu
            dira eta 1.500 pezetatan salgai daude. Aurrekontua
            berriz, milioi bat ingurukoa izan da, inprentak eta
            desnibel lerroak eskuz marraztu dituen delineanteak
            jaso dute. Udaletxeak aurreratu digu diru bat, baina
            salmentarekin gehiena ordaintzea espero dugu.
            Nola gogoratu zitzaizuen honelako mapa
            osatua kaleratzea?
            Aurretik baziren beste lan batzuk eginak. Orain
            dela hamar bat urte, Udaletxean egon nintzenean
            katastroan lan egin nuen eta leku-izenak eman nizkion
            Luis Fernando Etxeberriari. Oiartzungo Obie taldeak
            ere, orain 3-4 urte egin zuen urtebeteko bilketa
            lana..... Hori egina zegoen eta, herriko soziedadean
            egindako bilera batean zerbait argitaratzea erabaki
            genuen. Guzi hori bildu eta gehixeago landu dugu
            orain, Xabier Tabernaren laguntzarekin. Diputaziotik
            ere laguntzaren bat izan dugu.
            Toponimia aldetik lan haundia egin
            duzue...
            Obieren lana errepasatu du Xabierrek, ordu asko
            sartu ditu. Artzainekin egon, batekin bestearekin eta
            pasada bat eman zion lurralde guziari. Nik uste 3.000
            izen baino gehiago izango direla, mapa eta
            liburuxkaren artean. Bat edo beste izan daiteke hor
            barna galdua, baina gehienak bildu dira.
            Inguru honetan hain zehazki egindako mapa
            bakarra al da?
            Artikutza eta Adarra ingurukoak badira eginak.
            Obiekoek Oiartzun eta Berakoa egina zuten eta badute
            hortan esperientzia. Leitzan ere egiteko
            intentzioarekin dabiltzala uste dut.
            Zein erabilgarritasun eman nahi diozue?
            Toponimia aldetik, izenak bildu eta aztertzeko
            baliagarria izan daiteke, baina mendizaleetan ere
            pentsatu dugu. Bide eta bidaxkak zuzen markatu
            ditugu, iturriak, ola zaharrak, zubiak,
            kisulabeak.......... 
            Gehien bat Goizuetan saltzea pentsatzen
            duzue edo beste nonbait ere ibiltzekoak zarete?
            Dagoeneko ibiliak gara Bidasoa erreka guzian eta
            nahiko ongi saltzen dira. Inguruko Herriko Etxeetara
            opari bezala bidali ditugu. Halere, Goizuetan
            propaganda gehixeago egin eta gehiago saldu behar
            dela uste dugu.
            &nbsp;&nbsp;
            Testua: Aitor AROZENA
        
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

200.
ALE BEREZIA (nola egiten
da ttipi-ttapa)









herriz-herri





src="images/minitttipittapa.gif" alt="ttipi-ttapa" width="200"


1997-ko Otsailaren 27a-
200. zenbakia



    
        
HERRIZ HERRI
    



&nbsp; 

Bortziriak



    
        Arantza, Bera,
        Etxalar, Igantzi, Lesaka. 
        
    



Malerreka



    
        Beintza-Labaien,
        Bertizarana, Donamaria, Doneztebe, Elgorriaga, Eratsun,
        Ezkurra, Ituren, Oitz, Saldias, Sunbilla, Urrotz,
        Zubieta. 
        
    



Leitzaldea



    
        Arano, Areso,
        Goizueta, Leitza. 
        
    



Baztan



    
        Baztan. 
        
    



&nbsp;
Saraldea

Sara, Urdazubi, Zugarramurdi. 

&nbsp; 

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

200.
ALE BEREZIA (nola egiten
da ttipi-ttapa)









bortziri





src="images/minitttipittapa.gif" alt="ttipi-ttapa" width="200"


1997-ko Otsailaren 27a-
200. zenbakia



    
        
BORTZIRIAK
    



&nbsp; 



    
        
            &nbsp; 
            BERA 
        
    
    

        
            Emakumearen
            Astea antolatu du Uxua taldeak martxoaren 6tik 9ra
            Eskulanen erakusketa,
            solasaldia, filmea eta afaria izanen dute
            Kristina BOAN 
            Martxoaren 6tik 9ra emakumeek egindako eskulanen
            erakusketa zabalduko da Kultur Etxean. Astegunez,
            arratsaldeko 6etatik 7etara irekiko dira ateak eta
            asteburutan goizeko 11etatik 1etara eta arratsaldeko
            5etatik 7etara.
            Martxoaren 6an, ortzeguna, arratsaldeko 7etan
            &quot;Guraso eta seme-alaba nerabeen arteko
            harremanak&quot; gaiari buruz arituko da Javier
            Tirapu, Burlatako Osasun Mentaleko Zentruko
            psikologoa.
            Martxoaren 7an, arratsaldeko 7etan herriko emakume
            talde batek &quot;Bagara, ezgara&quot; antzeslana
            antzestuko du. Gaueko 9etan berriz, afaria izanen da
            Zalain jatetxean. Afariaren prezioa 2.000 pezetakoa
            izanen da eta apuntatzeko 631106 telefonora deitu
            behar da. Afalondotik dantzaldia izanen da
            trikitilariekin.
            Martxoaren 8an, larunbata, &quot;Como ser infeliz
            y disfrutarlo&quot; filmea ikusgai izanen da Kultur
            Etxean, 7etan.
            &nbsp;Gontxalo Errandonea laugarren
            Espainiako 1.500 metroko txapelketan pista estalian
            Gontxalo Errandonea atleta beratarra Donostiako
            Real Sociedad taldean ari da aurten eta berriki,
            Zaragozan, Espainiako pista estaliko 1.500 metroko
            txapelketan laugarren gelditu zen. Aurten Arcachongo
            crossa ere irabazi zuen. Iaz, Gipuzkoako txapelketa
            irabazi zuen 800 metrotan eta Euskadikoan bosgarren
            sailkatu zen. Berak aitortu digunez, espektatiba
            haundiak eta goiti joateko asmoak ditu: &quot;Udan
            Espainiako 800 eta 1.500 metroko txapelketetan domina
            atera nahi dut&quot;. Markak ere ez ditu
            nolanahikoak, kilometro terdian 3´53&quot; eta 800
            metrotan, 1´52&quot;.
            .
            VIII. mendi bizikleta ibilaldia burutu zen
            otsailaren 16an
            Caravanas Oiartzun taldeko Jon Arozenak irabazi
            zuen otsailaren 16an burututako Berako mendi
            bizikleta ibilaldiaren zortzigarren edizioa, 28
            kilometroko ibilbidea lehen postuan bukatu baitzuen.
            18 kilometroko ibilbidean, berriz, Berako Winterthur
            taldeko Xabier Banda eta Javier Martinez izan ziren
            lehenak. Guztira 150 txirrindularik parte hartu zuten
            proban.
            Korrikaren aldeko bertso bazkaria igande
            honetan
            Badator Korrika! izenburupean bertso bazkaria
            burutuko da igande honetan, martxoak 2, eguerdiko
            1,30etatik aitzinera Gure Txokoa elkartean. Bertan
            izanen dira bertso kantari Sebastian Lizaso eta
            Millan Telleria. Bazkariaren prezioa 1.700 pezetakoa
            izanen da eta txartelak salgai daude Errekalde
            ostatuan. Otsailaren 28a baino lehen hartu behar dira
            txartelak.
             3479 biztanle.....
            zituen herriak iazko maiatzaren 1ean, erroldaren
            arabera. 1.768 gizonezkoak eta 1.711 emakumezkoak
            ziren.
             Arkupeak
            Jubilatuen elkarteak urteroko besta ospatuko du
            martxoaren 2an Beran. Goizean, hildako bazkideen
            aldeko meza eta ondotik bazkaria eginen dute.
             Juan Carlos Garro irabazle
            suertatu zen otsailaren 16an Okondo herrian
            burututako mendi bizikleta proban. Laisterketa hau
            Arabako Challengearen lehendabizikoa zen. Zortzi
            kilometroko ibilbideari lau itzuli emateko bi ordu
            terdi behar izan zituen Garrok.
             Gazte Jokoak
            Larunbat honetan, joan den urteko Gazte Jokoei
            buruzko bideo emanaldia eskaini zen pantaila
            erraldoian Kultur Etxean. Ondotik txokoltea banatu
            zen eta aurtengo Jokoendako ideiak eta asmoak
            jakinarazi ziren.
             Jose Luis Telletxeak
            hirugarren astea bete du gose greban Lisboako
            kartzelean, bere estradizioaren kontra. Ospitaletik
            ere pasatu behar izan du, baina berriz ere
            gartzeleratu dute. 
             Xorroxin Irratian
            arituko dira Toki Ona Bigarren Hezkuntzako
            ikastetxeko ikasleak martxoaren 3tik 6ra.
            
        
    
    


&nbsp;


    &nbsp; 
    &nbsp;
    LESAKA 




    
        Herri
        eskola sortu da jendea etxe xokotik ateriarazi asmoz
        Emakumearen arazoak eta
        herriko historia langai
        Aitor AROZENA
        «Jendea gero eta guttiago ateratzen dela sumatzen
        dugu, harreman sozial gutti daukala. Kanpora ateri,
        biltzeko eta solasteko gune bat izan eta gustokoak dituen
        gaietan lana egiteko aukera eman nahi diogu. Honela
        mintzo da Lesakako Herri Eskola sortu duen hamabi
        laguneko taldea.
        Talde irekia direla azpimarkatzen dute, nahi duen
        edozeinek parte har dezake, hizkuntza ere ez da arazoa.
        Horretarako, hilabeteko lehen asteartetan elkartzen dira
        arratseko 8etan Matxinbeltzenean. Joan den urtean hasi
        ziren biltzen eta geroztik hainbat gai paratu dituzte
        mahai gainean. Halere, nonbaitetik hasi behar eta gehien
        batean bi gai landuko dituzte aurten: Lesakako historia,
        sortu berria den Bidasoako Ikerketa Zentroarekin batera
        eta emakumearen problematika. Azken gai honen inguruan
        egitarau zehatza prestatua daukate, martxoaren 8ko
        ospakizunak probextuz.
        Martxoaren 4ean, Menopausia eta sexualitateari buruzko
        solasaldia burutuko da 7,30etatik aitzinera
        Matxinbeltzenean. Martxoaren 8an, Cederna-Garalurek
        mendialdeko emakumeen lan integraziorako prestatutako
        proiektuaren berri emanen da. Ondotik emakumeen afaria
        ospatuko litzateke. Txartelak okindegian salgai izanen
        dira martxoaren 6a bitarte. Ondoren, autoestima tailer
        bat osatzeko asmoa dute eta Etxalar, Doneztebe eta Berako
        emakume taldeen esperientziak ezagutu nahi dituzte.
        Medikuntza alternatiboa edo prentsako euskara
        ulertzeko tailerrak ere eskutartean dituzten gaiak dira.
        Martxoaren 7an burutuko du Beti Gaztek urteko
        batzar orokorra
        Datorren ortziralean, martxoak 7, arratsaldeko 7etan
        lehen deialdian eta 7,30etan bigarrenean, Beti Gazte
        elkartearen urteko ohiko batzar orokorra burutuko da,
        elkartearen egoitzan.
        Beti bezala, joan den urteko akta irakurri eta onartu
        ondotik, iazko ekitaldiak eta kontuen balantzea aztertuko
        dira. Ondoren 1997rako prestatutako ekitaldiak eta
        aurrekontua eztabaidatuko dira.
        Futbol zelai berriari buruzko informazioa eta eskaera
        judizialaren informazioa eskainiko da gero eta
        eskari-galderen aitzinetik, Gida Batzordearen hautaketa
        eginen da.
        San Fermineko jubilatuak Xabierrera
        Datorren ortziralean, martxoak 7, Xabierrera bidaia
        eginen dute San Fermin jubilatu eta pentsionisten
        elkartekoek. Autobusa 8etan abiatuko da, hameketakoa
        Liedenan eginen dute eta gaztelua bisitatu eta meza aditu
        ondotik, 2etan bazkari ederra izanen dute. Itzulia
        bederatziurrena eta gero eginen dute, Ilunberri
        bisitatuz. Txartelak 2.000 pezetatan salgai daude
        elkartearen egoitzan. Martxoaren 4a baino lehen hartu
        behar dira.
         EGA
        ikastaroa
        EGA azterketa prestatzeko ikastaroa hasia da
        Bortzirietako euskaltegian. Halere, norbaitek izena eman
        nahi balu 637796 telefonora deitu. Klaseak larunbatetan
        ematen dira, goizeko 9etatik 1,30etara.
         Lesakarra
        Pirenan
        Oscar Fernandez lesakarrak 17 urterekin parte hartu du
        lehen aldiz Pirena laisterketan. Proba hau, Europan
        lera-zakurrendako egiten den garrantzitsuena da eta Oscar
        29. postuan ailegatu zen, 19 ordu, 25´16&quot;ko
        denborarekin. Iru&#150;ean hasi eta Gironako La Molinan
        bukatu zen laisterketarako Saski Berri ostatuaren
        laguntza izan du musher lesakarrak eta Francisco
        Fernandez izan du handler edo laguntzaile bezala.
         Andra Mari Zahar Etxea
        egoera kaxkarrean eta hagitz hondatua dagoela kontuan
        hartuz, botatzea erabaki du udalak. Arkitektuaren
        erranetan, asilo zaharra moldatzeak, gaur egun etxeak
        duen balioaren erdia baino gehiago gostako litzateke.
        Orain agiri teknikoa idatzi behar da, ondoren etxea
        botatzeko lanen adjudikazioa egiteko.
        
    




    
        
            &nbsp; 
            &nbsp;
            &nbsp;
            
                ETXALAR 
            
        
    




    
        Martxoaren 2an
        izanen da Altxata Kultur Elkartearen urteko Batzar
        Nagusia Inauteetako
        argazki erakusketa burutu da eskola zaharretan
        Pello APEZETXEA
        Heldu den igandean, 12etan, izanen da urteko Batzar
        Nagusia. Joan den urteko Kontuak azaldu, urtean egindakoa
        gogoratu, aurtengo asmoen berri eman eta aztertu; hara
        bilkurako gaiak. Bertze hau ere atzendu gabe: Junta zati
        bat berritzea. Dena den, herrian gauzak antolatzea gogoko
        izaten dugunez, horrelako bileratan parte hartzea ere
        bidezko da. Eta Juntak hala espero du.
        Iñauteak 
        Inoiz baino xuxenago atera ziren aurten Larraburutik
        karrozak eta mozorrotuak, herrian barrena itzulia
        egitera. Adineko, gazte eta haur, denetatik ikusi ahal
        izan zen. Hori asteartean izan bazen, igandeak eta
        astelehenak ere eskeini zuten bertze betiko alderdia:
        kinto eta koadrila bazkariak igandean eta
        baserriz-baserriko ibilaldia astelehenean. 
        &nbsp;Iñauteetako argazki erakusketa
        Joan den larunbatean Inauteetako alderdi batzuk
        ikusteko aukera izan zen eskola zaharretan, batek eta
        bertzek egindako argazkiak bertan bildu baitziren,
        Altxata Elkartearen deiaren eraginez. Hainbertze argazki
        makina direnez, ideia ona izan da argazkiak norberaren
        etxerako bakarrik izan ez daitezen.
        &nbsp;Mus txapelketa
        ere burutu zen arratsalde berean. Erakusketa nahiz
        musaldia Korrika kulturalaren ekitaldiak izan dira.
        &nbsp;Korrika ttikia
        Martxoaren 16an pasatuko da Bortzirietan barrena
        euskararen aldeko Korrika. Martxoaren 14an, ortzirala,
        Korrika ttikia eginen dute haurrek herrian, arrazoi eta
        helburu berdinengatik: gure herri hizkuntzaren alde
        jokatu beharra adierazi.
        
    




    &nbsp; 
    &nbsp; 
    &nbsp; 
    IGANTZI




    
        Hamaika
        haur joanen dira herritik Isabako eski ikastaroetara
        103 urte bete zituen
        otsailaren 20an Patxiku Iriberekoak
        Oskar TXOPERENA
        Heldu den hilabetearen hasieran, Igantziko eskolako
        bosgarren eta seigarren mailako zazpi hau eta Beran
        ikasten ari diren bertze lau Isaba aldera joanen dira
        eski ikastaroetan parte hartzera. Laguntza eskatu dute
        Herriko Etxean joan ahal izateko.
        &nbsp;Iribereko Patxikuk 103 urte bete ditu
        Bere familiaz inguraturik, egoera ezin hobean ospatu
        zuen Patxiku Iriberekoak bere 103. urtebetetzea, bere
        adina kontutan harturik, beti ere. Joan den urtean kadera
        hautsi zueneko istripua atzendua daukala ematen du,
        ederki baitabila berriz ere. Zorionak, Patxiku.
        &nbsp;Parrokiko kontuak
        Zulo haundi xamarra dago aurtengo parrokiko kontuetan.
        Herritarrei egindako eskaeran ageri denez, 700.000
        pezetatik goitiko defizita sortu da azken hilabete
        hauetan, parrokiko zentroan egindako moldaketengatik,
        batez ere.
        &nbsp;Korrika
        Zenbait data ezberdin aitzinera eta gibelera ibili
        ondotik, martxoaren 16an pasatuko omen da Korrika
        Igantzitik. Euskara Batzorde, Eskola, Guraso Elkarte eta
        Biltokikoak, eguna behar bezala antolatzeko lanetan
        dabiltza eta emanen dugu egitarauaren berri.
        Administrari probak
        Martxoaren 11n goizeko 10etan hasiko dira udal
        administrazia bereizteko probak. Lehengoetan erran dugun
        bezala, 42 lehiakide izanen dira.
        Igantziarrak Lesakako pilota txapelketan
        (ARGAZKIA) eta Arkupeak elkartearen besta
        Argazkian ageri den bezala, Igantziko sei pilotari
        izan genituen Lesakako pala txapelketako finalean.
        Otxoteko lesakarra eta Miguel Angel Txoperena izan ziren
        txapeldunak. Urteko besta giro ederrean ospatu zuten,
        bertzalde, Arkupeak elkarteko Igantziko bazkideek. 60tik
        goiti bildu ziren 
        
    




    
        
            &nbsp; 
            &nbsp;
            &nbsp;
            ARANTZA
        
    




    
        Sagardoa
        txotxetik edataco aukeraortziral honetan ekaitza elkartea
        
        Korrika
        Kulturaleko ekitaldiak martxoaren 8an burutuko dira
        herrian
        Elixabet eta
        Garbiñe
        Ekaitza elkarteak otsailaren 28rako, hau da, ortziral
        honetarako, Txotx Eguna antolatu du. Egun horretan,
        elkartea sagardotegi ttiki batean bihurtuko da. Bertan
        herrian egindako sagardoaz betetako kupel bat izanen da,
        probatu nahi duenarentzat. Afaria gaueko 9etan hasiko da
        sagardotegietan normalean eskaintzen duten gisako
        menuarekin: bakailu tortila, txuleta, gazta, menbrilloa,
        gazta eta intxaurrak. Sagardoa nahi adina, noski.
        Bertsoak ere ez dira faltako, Sebastian Lizaso eta Andoni
        Egañaren eskutik.
        Korrika Kulturalerako egitaraua 
        Martxoaren 8an ospatuko dira Korrika Kulturalaren
        barnean Arantzan antolatutako ekitaldiak. Arratsaldean
        Korrika herrikoi batekin hasiko dira, San Juan Xarretik
        goiti. Ondoren &quot;Urrunetik elkarrik&quot; izeneko
        antzeslana eskainiko da eta arratsean afaria Ekaitza
        elkartean. Gauez, 11,30-12ak aldera Xuia reggae taldearen
        kontzertua izanen da leku berean. Ekitaldi hauekin,
        martxoan eginen den Korrika bultzatu nahi da.
        Kotxe bat eta denda batean ebatsi dute
        Otsailaren 6an gutti goiti beheiti, ebasketak izan
        dira herrian. Gauean, herriko gazte baten kotxea ebatsi
        zuten, baita denda baten eskaparatean zeuden bi telebista
        ere. Astebete beranduago kotxea Santanderen kolpatua
        agertu zen. Dirudienez, lapurrak, lapurtutako bertze
        kotxe batean agertu ziren herrira, hemengoa ez zen kotxe
        bat gelditu baitzen.
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

200.
ALE BEREZIA (nola egiten
da ttipi-ttapa)















kirolak







1997-ko Otsailaren 27a-
200. zenbakia



    
        
KIROLAK
    



&nbsp; 




&nbsp;

Berako Gure Txokoa
areto-futbol taldeak maila mantentzeko ligaxka hasi berri du

Gipuzkoako lehen maila haundixkoa
suertatu zaio Berako taldeari

Oinarrizko talde bat ezin du
kantxaratu entrenatzaileak, jendea lanean ari delakoz

&nbsp;

Aitor AROZENA

&nbsp;



    
        Bortziriak
        kirol taldea zena desagertu ondotik sortu zen Berako Gure
        Txokoa areto-futbol taldea. Zazpigarren denboraldian ari
        da aurten. Hasiera batean Gipuzkoako bigarren mailan
        jokatu behar zuten, baina Federazioaren gonbitea jaso
        ondotik, lehen mailan jokatzea erabaki zuten. Maila
        aldaketa gogor xamarra egin zaie ordea, eta lehen fasean
        azkena bukatu zuen, zortzi taldeko multzoan. Orain maila
        mantentzeko edo jausteko ligaxka hasi berri dute eta
        lehen partiduan 2-5 galdu zuten Beran. ÇNobatada
        ordaintzen ari gara eta seguraski, hobe izanen zen ez
        bagenuen mailaz goitzea onartu...... dio Julio Vivanco
        entrenatzaileak. Halere, zortzi taldeetatik bik bertzerik
        ez dute maila galtzen. &quot;Lehen fasea ez zitzaigun
        interesatzen, ez baikenuen mailaz igotzerik. Oraingo fase
        honetan lasai ederrean eutsi diezaiokegu
        kategoriari&quot;.Bi arazo nagusi ikusten ditu
        entrenatzaileak aurtengo taldean. Alde batetik jende
        gehiena berria dela areto-futbolean eta bertzetik,
        jendeak partiduak jokatzeko dituen zailtasunak. Larunbat
        arratsaldetan, Ibardinen lan egiten dutenek ezin izaten
        dute eta ezin duzu oinarrizko taldea atera. Astean zehar
        ongi lan egiten dute, baina partidua ezin dute jokatu...
        Orain ez dabiltza ongi, baina taldeak eskuratutako
        tituluak gogoratzen ditu Juliok. &quot;Lehen urtean 3.
        mailako txapeldun suertatu, hurrengoan 2. mailan txapela
        lortu eta lehen mailara igotzea lortu genuen,
        segidan&quot;.
        400.000 pezeta inguruko aurrekontua dute, arbitraiak
        eta fitxak ordaintzeaz gain, polikiroldegiaren errenta
        eta desplazamenduak ere Gure Txokoaren esku baitaude. 
        &nbsp;Banan Bana
        

            
                Jokalariak 
                Herria Adina
                Adina
            
            
                Joseba Ituerta
                Bera
                20
                
            
            
                Iñaki Iriarte 
                Bera
                25
            
            
                Santi Manterola 
                Sunbilla
                19
            
            
                Lino Zamora 
                Oieregi
                23
            
            
                Lino Zamora 
                Bera
                27
            
            
                Jose M» Gainza
                Bera
                29
            
            
                Sabino Gomez 
                Bera
                21
            
            
                Jokin Rico
                Bera
                19
            
            
                Angel Goikoetxea 
                Bera
                28
            
            
                Andoni Lasaga 
                Bera
                19
            
            
                Iñaki Goia Bera 
                Bera
                20
            
            
                Enrique Irazoki 
                Sunbilla
                25
            
            
                Manuel
                Telletxea 
                Etxalar
                29
            
        
        Julio VIVANCO
        entrenatzailea eta delegatua
        Talde berria dugu eta zaila da
        elkarrekin ongi moldatzea
        Zein helbururekin hasi zenuten denboraldia eta
        zein neurritan betetzen ari dira?
        Hasieran, kategoria berria ezagutu eta maila
        haundiagoa denez, ikastea zen. Gero ikusi dugu maila
        haundixkoa dela, batez ere talde berria dugulako. Orain
        helburu nagusia kategoria mantentzea izanen litzateke.
        Nola definituko zenuke zure taldea?
        Jende gehiena berria da, aunitzek lehen aldia dute
        areto-futbolean jokatzen eta zaila da elkarrekin ongi
        moldatuta jokatzea, konpenetrazio hori falta da.
        Zer nota jartzen diozu egindako lanari?
        Zazpi bat. Ez da bakarrik sailkapena eta emaitzak
        begiratu behar. Astean zehar lan polita egiten dugu eta
        hori ere kontuan hartu behar da.
        Mikel Saralegik
        Donostiako belodromoan jaso zuen 325koa
        Leitzan martxoaren 2an
        saiatuko da kilo bat gehiagorekin
        Aurtengoan lortu zuen Sei
        Orduetan munduko marka ontzea
        &nbsp;Mikel Saralegi leitzarrak munduko marka berria
        ezarri zuen otsailaren 15ean, Donostiako Sei Orduen
        barnean 325 kiloko harria bizkarreratzea lortu baitzuen.
        Marka hau berezia izan zen Saralegirentzat, azken bi
        urtetan Euskadiko Sei Orduetan egindako errekor
        saialdietan ez baitzuen bere helburua lortu. Bi urtez
        porrot egin nuen eta arantzatxo bat sartua nuen,
        Donostian ere errekorra lortzeko gai nintzela erakutsi
        nahi nuen.
        100, 200 eta 250 kiloko harriekin berotu ondotik,
        325koari ekin zion eta hiru indar kolperen ondotik
        Ðnormalean baino bat gehiago, ez baitzuen arriskatu nahi
        22 segundutan jaso zuen harria. Ondoren, Donostiako Sei
        Orduetako bertze protagonistari, omenaldia jaso zuen
        Migel Induraini alegia, bostekoa luzatu eta marka eskaini
        zion.
        &nbsp;326 kilokoa martxoaren 2an Leitzan
        Marka honi kilo bat gehiago gehitu nahi dio Mikelek
        igande honetan bertan Leitzan, AEKk antolatutako jaialdi
        baten barnean, beti ere Nafarroako Federazioak baimentzen
        badu. Saralegi dioenez, konfidantzarekin nago eta hori
        aprobetxatu beharra dago&quot;. Leitzarrak berak onartu
        duenez, bere gorputzaren muga ere ez dago urruti eta
        sasoi onean dagoen bitartean marka egiten saiatuko da.
        Mikel Goñi oronoztarrak jokatuko du bigarren
        mailako eskuz banakako txapelketaren finala igandean
        Kokaren kontra
        Mikel Goñi oronoztarrak, duela urtebete profesional
        egin zenetik jokatuko duen partidurik garrantzitsuena
        jokatuko du igande honetan, martxoaren 2an: bigarren
        mailako eskuz eskuko txapelketaren finala.
        Finalerdietan partidu bikaina jokatu zuen Labriten
        Asier Olaizolaren kontra eta bostean utzi zuen
        goizuetarra. Sakearekin ongi ibili zen, peloteoan pilota
        ikaragarri gibeleratu zuen eta bozpasei dejada egin
        zituen, sotamano ikusgarri bat atzendu gabe. Eta partidua
        akitzeko, bi paretekoa. Olaizolak ez zuen bere maila
        erakutsi eta Goñik emaitza ez zela normala adierazi
        zuen, baina oronoztarra bere meritoei esker sartu zen
        finalean. Eskalaren beheitiko aldean hasi zen eta
        Apeztegia, Telletxea, Taberna eta Olaizola kanpoan utzi
        ondotik, Koka izanen du aurrez aurre final nagusian,
        Donostiako Atanon.
        Koka ere ez zegoen, hasiera batean, faboritoen artean,
        baina Astarloa, Imaz, Bazeta eta finalerdietan Agirreri
        (22-20) irabazi ondotik bere aukera izanen du igandean.
        Ez da txapela jazteko faborito argirik izanen, batez ere
        faboritoak bidean gelditu direla kontuan hartuz.
        Areso Euskal Herriko txapeldun
        suertatu da 600 kiloko sokatira txapelketan eta Euskal
        Herriko ordezkari bezala parte hartu du Ingalaterrako
        Torbay herrian jokatutako munduko txapelketan. Aresoarrek
        ustekabean eskuratu zuten txapela, itxaropenak pisu
        haundietan -640 eta 680- baitzituzten. Finala gogorra
        izan zen eta Beti Gazte laugarren sailkatu zen.
        Aresoarrek, sosa arazoak medio ez zuten klub mailan
        Munduko txapelketara joateko intentziorik, baina Euskal
        Herriko ordezkari bezala, Federazioaren dirulaguntza
        dutenez, joatea erabaki zuten.
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

200.
ALE BEREZIA (nola egiten
da ttipi-ttapa)









IDATZI DIGUTE ...







1997-ko Otsailaren 27a-
200. zenbakia



    
        
IRAKURLEAK IDAZLE 
    



&nbsp;



    
        &nbsp;IRAKURLEEI:
Euskal
        Herritik kanpo bizi zareten euskaldunon berri eman nahi
        genuen ttipi-ttapa aldizkariaren bitartez, «euskaldunak
        atzerrian» izena duen erreportai bat prestatzen ari
        baikara. Horretarako, zuen bizimodua eta orohar
        euskaldunek atzerrian dituzten ohituretaz informatzea
        eskertuko genizueke. Hortarako posta elektronikoak ematen
        digun aukeraz baliatu nahi genuke, hartu-emana ariñagoa
        izaiteko. Lan hori pixkat errexteko galdera sorta bat
        prestatu dugu, nahi izanez gero erantzutea daukazutena.
        Hona hemen: 
        
        - Nondik idazten diguzu? 
        - Bertze euskaldunekin ezagutzen al duzu hor inguruan?
        Nolako erlazioa duzu beraiekin? 
        - Zu bizi zaren inguruan badago Euskal Etxerik? Euskal
        Etxeek nolako dinamika segitzen dute? Aktibidade
        berezirik izaten da (dantzak, ikastaroak, bestak&#133;)?
        - Hemen non duzue familia? Bisita egiterat etortzen
        zarete?
        - Bertzelako euskal elkarterik ba al dago?
        - Zuen familian nor izan zen horrat joan zen
        lehenbizikoa? Zenbatgarren generazioa zarete?
        - Zuen artean, etxean, lagunartean&#133; euskaraz
        solasten duzue?
        - Ze eritzi du horko jendeak euskaldunei buruz?
        - Hemengo eta horko ohiturak arras diferenteak izanik, ze
        desberdintasun nagusi aipatuko zenuke?
        - Nafarroaren mendialdekoa den jende gehiago bizi al da
        hor? Interneteko helbiderik baldin badute, haien
        direkzioa jakin nahi genuke.
        - Euskera eta horko lengoaia. Zein leku du bakoitzak?
        - Nolako lanbideak dituzue hor bizi zareten euskaldunak?
        
        Hauek dira gutti goiti-beheiti erantzutea nahiko genukeen
        galderak, baina zuri bertzelako gairik aipatzea
        bururatzen bazaizu, gustora hartuko dugu. Honetaz gain,
        hor bizi zareten euskaldunen &#150;familia,
        lagunartea&#133;&#150; argazkiren bat bidaliko bazenigu
        aunitz eskertuko genizuke. Hauxe da gure direkzioa:
        
        ttipi-ttapa
        
        ttipi@encomix.es
        Herriko Etxeko Plaza, 1
        E-31780 BERA 
        Tfnoa: (--) 3448 631188
        Faxa: (--) 3448 631291
        
        Gure eskariak
        gehiegizkoak izanez ez direlakoan eta aldez aurretik
        eskerrak emanez, agur bero bat ttipi-ttapatik. 
        Goraintziak.
        
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

200.
ALE BEREZIA (nola egiten
da ttipi-ttapa)









Aurreko aleak









    
        AURREKO
        ALEAK 
    




    
        
            

1996-ko Uztailaren 4a. 185. alea
        
        
    
    
        
            

1996-ko Irailaren 12a. 189. alea
        
        
    
    
        
            

1996-ko Irailaren 26a. 190. alea
        
        
    
    
        
            

1996-ko Urriaren 10a. 191. alea
                
            
        
        
    
    
        
            

1996-ko Urriaren 24a. 192. alea
            
        
        
    
    
        
            

1996-ko Azaroaren 7a. 193. alea
            
        
        
    
    
        
            

1996-ko Azaroaren 21a. 194. alea
            
        
        
    
    
        
            

1996-ko Abenduaren 5a. 195. alea
            
        
        
    
    
        
            

1996-ko Abenduaren 19a. 196.
                alea 
        
        
    
    
        
            

1997-ko Urtarrilaren 16a. 197.
                alea 
        
        
    
    
        
            

1997-ko Urtarrilaren 30a. 198.
                alea 
        
        
    
    
        
            

1997-ko Otsailaren 13a. 199.
                alea 
        
        
    






    
        &nbsp;
hasierakoa
 || 
erreportaia
 || 
elkarrizketa
 || 
herriz-herri
 || 
kirolak
 || 
jaiotzak-ezkontzak-heriotzak
        || 
irakurleak
        idazle
        (berria)
|| 
aurreko aleak
        200.
        ALE BEREZIA (nola
        egiten da ttipi-ttapa)
    










200. Ale berezia







1997-ko Otsailaren 27a-
200. zenbakia

&nbsp;

Nola egiten da
ttipi-ttapa?


    
        Zuk
            ere parte hartu
        
        
Nola
            ordaintzen da ttipi-ttapa?
        
        
&nbsp;Azala eta
            mamia.....
        
        
Idazmakinatik
            Internet-era
        
        Lehen
            garaiak
        
        Egitura
            berria
        
        Kolorea.....
        
        &#133;eta
            Internet
        
        
Urtez urte bildutakoak
        
    
    Hamabostero 36
    orrialdeko aldizkaria 6.300 etxetara ailegarazteko lana
    gogotik egin behar da.
    Bi astetik behin, asteartetan, erredakzio kontseiluko
    bilera izaten da. Bilera honetan, aldizkariaren gorabeherak
    eta hurrengo alerako gai orokorrak (erreportaia,
    elkarrizketa, kolaborazioak, Gaurkotasuneko Gaia...) zehaztu
    eta lanak banatzen dira.
    Asteazkenean, aitzineko ortziralean bukatutako aldizkaria
    ailegatzen da inprentatik. Zenbait herrietan korreo bitartez
    banatzen badira ere, bertze batzuetan (Bera, Sara,
    Doneztebe.....) banatzaile propioak ditugu eta aldizkariak
    eraman behar zaizkie.
    Ortzegun eta ortziralean, erredakzioko telefonoak sutan
    izaten dira. Elkarrizketa egin, erreportairako datuak
    zehaztu, 11 Galdera laburrak egiteko &quot;boluntarioak&quot;
    topatu, Gaurkotasuneko gaiari buruz zerbait erranen duen
    jendea aurkitu
    Erredakziotik egin daitekeen lana martxan jartzen da.
    Honetaz gain, ale horretan sartu beharreko publizitate
    moduloak apuntatu eta bere xokoetan sartzen hasten dira.
    Publizitate berria diseinatu eta osatu egin behar da.
    Hurrengo astelehenean herriz herriko berri emaileei deitu
    eta berriak eta argazkiak biltzeko eguna eta ordua zehazten
    dira (beteko al dira?). Baserrietako prezioak osatzeko EHNEra
    deitu, ezkontza-jaiotza-heriotzen berri izateko herriz herri
    bake epaitegi edo idazkaritzara deitu..... Gurpila aitzinera
    doa. 
    Astearte eta asteazkenean berriak heltzen hasten dira.
    Bakarren batzuk argazki eta guzti heldu dira, bertze batzuk
    karretearekin datoz (kasu honetan, argazki laboratorioan
    errebelatu eta positibatu beharko ditu argazkilariak).
    Herrietako berrietaz gain, gai orokorrak ere akituxeak daude
    eta ordenagailuan sartu eta maketatuak (ez beti.....).
    Ortzegunean hasten dira egiazko izerdiak. Honako honek ez
    du berririk topatu eta orrialdea xurian dago oraindik, bertze
    hark argazkia korreoz igorri zuen joan den astean eta ez da
    oraindik ailegatu hasiera batean sartu behar zen publizitatea
    ez da oraingoan sartzea komeni eta ezetz erran zuen hark,
    orain lehen baino haundiagoa nahi du eta bete-betea dagoen
    herriaren beheko aldean, gainera. Ordenagailuan maketatzen
    aritzen direnak, lekurik ez dagoen tokian xoko bat egiten
    dute eta hutsean dagoen orrialderako zerbait topatzen dute.
    Pixkanaka orrialdeak osatzen doaz.
    Ortzegun arratsean aldizkaria akituxea dago. Inpresoraren
    bitartez paperezko probak ateratzen dira, akatsak zuzendu (ez
    guziak) eta argazkiak bere lekuetan sartzen dira. Gehienetan,
    halere, zerbait falta da.
    Ortziralean erlojuaren kontrako proba izaten da. Eguerdiko
    autobusean bidali behar da aldizkaria Iru&#150;eko Ona
    inprentara eta oraindik hango eta hemengo berriak ailegatu
    gabe eta azalaren itxura guztiz moldatu gabe. Korrika eta
    presaka azken moldaketak egin, aldizkariak daraman materiale
    guzia (argazkiak, maketak, publizitate logotipoak...)
    ordenagailutik disko optikora pasatu eta laisterka autobusa
    hartzera (noizbait Oronozen hartu izan dugu)
    Hurrengo astelehenean ordenagailuko aldizkaria artxibatu
    eta asteartean Erredakzio Kontseiluko bilera. Berriz ere
    gurpila martxan jarriko da. Asteazkenean ikusiko dugu lanaren
    emaitza. l
    &nbsp;
    Zuk ere parte hartu
    &nbsp;
    Irakurle ezezik, zuetako aunitz, une batean edo bertzean
    ttipi-ttaparen laguntzaile izan zarete: eskutitzak bidaliz,
    kolaborazioak idatziz, bertsoak edo errezetak eginez,
    telefonoz deitu eta zerbaiten berri emanez, gai bati buruzko
    kontuak idatziz Guretzat ezinbertzekoa da zuekin harreman
    zuzena izatea, aldizkariaren lana ahalik eta hobekien
    betetzeko. Horretarako zenbait aholku dituzue ondorengo
    lerroetan.
    &#149; Normalean, ortzegunean edo ortziralean etxean
    jasotzen duzun alea aitzineko astean egina dago. Beraz,
    zerbaiten berri eman nahi baduzue, aldizkaria noiz
    karrikaratuko den kalkulatu eta aitzineko ortzeguna baino
    lehen iragarri beharko duzue.
    &#149; Jendaurreko ekintzak: solasaldiak, mahainguruak,
    inaugurazioak... ortzeguna baino lehen eginez gero aukera
    gehiago dute hamabostaldi horretako aldizkarian ateratzeko.
    &#149; Eskutitzak argitaratzeko arauak bete egin behar
    dira. Nahiz eta goitizenez sinatua agertu ttipi-ttapan,
    erredakzioan egilearen izen-deitura eta telefonoaren berri
    jakin behar dugu. Eskutitzak laburra behar du izan.
    Bertzenaz, ez da argitaratuko edo guk laburtu beharko dugu.
    &#149; Antolatzen duzuen edozein ekintzaren berri lasai
    eta denboraz eman gainera. Bertzela zaila izaten da guk hori
    jakinaraztea.
    &#149; ttipi-ttaparekin harremanetan jartzeko biderik
    egokienak telefonoa eta faxa dira: 631188 eta 631291. Posta
    elektronikoa ere erabil dezakezu: ttipi@encomix.es edo
    ttipi@mail.sendanet.es
    &nbsp;
    
Nola ordaintzen da ttipi-ttapa?
    &nbsp;
    Batek baino gehiagok luzatu duen galdera da hori: sosik
    pagatu gabe nola ailegatzen da aldizkaria etxera? Nola
    ordaintzen da? Noiz hasiko zarete kobratzen?
    ttipi-ttaparen helburua Nafarroako mendialdean eta Saran
    ahalik eta jende gehiena euskaraz leitzen jartzea izanik,
    herri horietan aldizkaria debalde banatzearen aldeko apostua
    egin zuen 90. hamarkada hasieran. Gastuak, ordea, izan
    badaude eta horiek estaltzeko bi dira diru-sarrera nagusiak:
    alde batetik, aldizkariak berak sortzen dituen diru-sarrerak
    (publizitatea, lan-komertzialak, eskualdetik kanpo
    banatzearren kobratzen diren harpidetzak....), eta bertzetik,
    diru-laguntzak (Nafarroako Gobernua, udal eta
    mankomunitateak, herrietako elkarteak...).
    Joan den urtean, errate batera, 29 milioi pezetako
    aurrekontua genuen, 1.160.000 libera, alegia. Dirutza
    horretatik %55a ttipi-ttapa berak sortu zuen, eta gainerako
    %45a, dirulaguntzei esker estali zen.
    &nbsp;
    

        
            1996 dirulaguntzak
        
        
            UDALAK 
            Eskatutakoa 
            Hartutakoa
        
        
            Areso 
            147.224 Pta
            20.000 Pta.
        
        
            Baztan 
            3.266.419 Pta.
            500.000 Pta.
        
        
            Bortzirietako Eusk. Mank.
            3.756.624 Pta
            3.589.028 Pta.
        
        
            Goizueta 
            419.021 Pta
            250.000 Pta.
        
        
            Leitza 
            1.386.481 Pta
            900.000 Pta.
        
        
            Malerrekako Zerbitzu Mank
            2.405.728 Pta
            1.000.000 Pta.
        
        
            Sara
            &nbsp;
            1.000 Libera
        
        
            Urdazubi 
            226.498 Pta.
            50.000 Pta.
        
        
            Zugarramurdi 
            147.223 Pta.
            20.000 Pta.
        
        
            Nafarroako Gobernua 
            8.200.000 Pta
            8.200.000 Pta.
        
        
            Beste dirulaguntzak
            &nbsp;
            243.000 Pta.
        
    
    &nbsp;
    &nbsp;
    
&nbsp;Azala eta mamia.....
    
Idazmakinatik
 
Internet-era
    &nbsp;
    Ttipi-ttapa aldizkariaren historia laburra aipatzen hasiz
    gero, lehenik eta behin, hiruhilabetekari gisa sortu zela
    erran beharko genuke. Lehen alea, 1981eko neguan argitaratu
    zen. Offset-ez erreproduzitua, berrogei orrialdekoa,
    zuri-beltzean eta idazmakinaz idatziriko testuekin
    diagramatua.
    Osagarri grafikoak marrazkiz eta argazkiren batez osatuak
    zeuden batez ere. Tirada laurehun alekoa izan zen eta
    nagusiki Bortzirietan banatu zen.
    Aldizkaria ez zen kultur elkarte edo bertze inolako
    erakunderen babespean sortu. ideiaren bultzatzailea, hamar
    bat pertsonez osatutako lagun-taldea (GU taldea) izan zen.
    Geroago, ttipi-ttapa izena eramanen zuen Kultur Elkartea
    sortuko zen, 1984an zehazki. Hasieran hizkuntza bultzatzea
    izan zen soil-soilik aldizkaria argitaratzearen
    justifikazioa. Aldizkariaren edukina eta aldizkaria nagusiki
    informazio-esparrukoa izatea ez zen garbiki planteatu
    beranduago arte.
    &nbsp;
    Lehen
    garaiak
    Aldizkariak ez du lokalik izanen denbora dexentean.
    Bultzatzaileak dira asti librean aldizkaria egin eginen
    dutenak eta ez da inor iharduera hori egiteko ordainduta
    egonen. Edukinari dagokionez, lehen aleak bereziki, bertako
    kontu zahar, erreportaia, elkarrizketa, komiki, marrazki,
    denborapasa eta literatur lanez osatuak zeuden, batez ere.
    Hasieran ez dago sail definiturik eta guztia nahasia
    eskainiko da. Denborarekin eta arian ariaz, edukinen
    sailkapena indartzen joanen da eta fase honen azken urteetan,
    sail definituagoak eta indartsuagoak soslaitzen eta gauzatzen
    joanen dira. Horrekin batera, herrietako informazioa
    puntualak eta gaurkotasuneko erreportaiek eta elkarrizketek
    gero eta leku gehiago hartuko dute, eta aldi berean, kontu
    zaharrek, sormen-lanek eta, oro har, literatur lanek indarra
    eta interesa galduko dute bertze sailekin konparatuz.
    Esparruari dagokionez, hasieran batez ere Bortzirietan
    banatzen zena, denborarekin bertze eskualde batzuetara ere
    zabaltzen joanen da: Malerreka, Baztan eta Leitzaldea.
    Zabaltze eta hazkunde-prozesua bizi du aldizkariak.
    Denboraldi honetan, 1981etik 1989ra, aldizkarian ez da
    publizitaterik agertuko. Ez ziren inoiz 700 ale baino gehiago
    argitaratu. Horietatik 150 harpidedunak ziren eta gainerakoak
    eskualdeko liburudenda, ostatu eta dendetan jartzen ziren
    salgai; banaka batzuk, Iruña, Donostia eta Irungo
    liburudendetan.
    &nbsp;
    Egitura
    berria
    Bertze tokitan martxan zeuden esperientzia ezberdinen
    berri izateak (Arrasate Pressen esperientzia batez ere),
    aldaketa eta eraberritze-prozesua nabarmenki azkartuko dute.
    1989ko udazkenean aldizkariaren egitura osoa goitik behera
    birplanteatu eginen da eta emaitza gaur eguneko hamaboskaria
    izanen da. 
    Kazetal egitura berri bat jarriko da martxan. Hasteko,
    argitalpenaren maiztasuna hiruhilabetekari izatetik
    hamaboskari izatera pasako da. Soil-soilik harpidetza
    bitartez banatuko da eta, horrekin batera, debaldeko
    aldizkaria izatera iraganen da. Horretarako publizitatea
    sartuko da eta instituzioen laguntza ere nahitaezkoa izanen
    da. Lehen aldiz hiru kazetari lotuko zaizkio profesionalki
    kazetal zereginei. Hauez gain, hemezortzi berriemailez eta
    hamarren bat kolaboratzailez osatutako taldeaz antolatuko da
    hamaboskaria. Horretaz aparte, ekipo informatikoa eta argazki
    laborategi batez hornituko da aldizkaria. ttipi-ttaparen
    erredakziotik, kazetaren fase guziak zuzenki kontrolatuko
    dira, inprentarena ezik. Aldizkariaren taxuketa berri honen
    arrakasta ikaragarria da: 1990eko lehen hamaboskariak 1.500
    aleko tirada izan zuen eta urtebete beranduago, 1991ko
    otsailean 4.000 harpidedun zituen ttipi-ttapak. 
    Esparru geografikoari dagokionez, sei eskualdetara guztira
    hogeitabost udalerrietara zabalduko da; Baztan, Bortziriak,
    Bertizarana, Leitzaldea, Malerreka eta Saraldea.
    Informazio lokalak eta eskualdekoak markatuko dute
    aurrerantzean aldizkariaren ibilbidea. Tinta bakarrean
    inprimatuko da eta besteak beste, hamabostaldiroko agenda,
    herrietako berriak, eskualdearekin zerikusia duen
    erreportaia, elkarrizketa, kirola, osasuna, hezkuntza,
    denborapasa eta irakurleari eskainitako sailak ziren aldiro
    agertzen zirenak. Egitura hau lau urtez mantenduko da, 1994.
    urte hasiera arte. Garai horretan, dagoeneko 5.600 harpidedun
    zituen hamaboskariak.
    &nbsp;
    Kolorea.....
    Edukiari dagokionez, hamarkada hasierakoa izan zen
    aldaketarik nabarmenena, baina itxura aldetik, 1994. urte
    hasieran pausu berri bat eman zuen ttipi-ttapak: Azala
    koloretan argitaratzen hasi zen, barneko orrialdetan bi
    kolore sartuz. Harpidedunek, gainera, bere poltsatxoan sartua
    jasotzen du aldizkaria. Kolorearekin batera, barnealdean sail
    berriak sartu ziren (Gaurkotasuneko gaia, Prentsatik
    bildutakoak), bertzeak berritu eta itxura aldatu zuten.
    &nbsp;
    &#133;eta
    Internet
    1996ko oporren ondotik gertatu zen ttipi-ttapa
    aldizkariaren azken aldaketa nagusia. Azalean, argazki soilaz
    gain, testua eta informazio gehiago azaldu zen, egunkarien
    itxura emanez. Barnealdeko orrialdeetan berriz, zenbait
    aldaketa izan ziren. Alde batetik, 32 orrialdetik 36 orrialde
    izatera pasa zen. Iritzi saila indartu zen, kolaborazioei
    tartea utziz, Kultura orrialdea sortu zen eta Merkatu Ttikia
    indartu zen. Honen barnean, urtebetetzeak argazkiekin
    zoriontzeko tartea utzi zen, bapateko arrakasta izan duen
    saila, hain zuzen. Gaur egun, 6.300 ale argitaratzen dira.
    Paper gaineko aldizkarian egindako aldaketa hauekin
    batera, ttipi-ttaparen edizio elektronikoa martxan jarri zen
    aldizkaria mundu osora zabaltzeko, Nafarroako Internet
    elkartearen laguntzarekin. Errate baterako, bertakoak izanik
    eta lana, ikasketak edo bertze edozein arrazoiengatik gure
    herriotatik kanpo bizi diren lagunek, hemengo aktualidadea
    puntualki segitzeko aukera izaten dute Interneteko
    ttipi-ttapan. Kontutan hartu behar da, gainera, Internetek bi
    norabide dituela, eta informazio hartzailea informazio emaile
    ere izan daitekeela. Honela, hilabetero 400dik gora dira
    ttipi-ttapa elektronikoaren dutenak (150 estatu espainoletik,
    200 Amerikatik eta 50 gehiago munduko bertze tokietatik) eta
    hainbat izan dira posta elektronikoaren bidez jada hartu
    ditugun mezuak. 
    &nbsp;
    
Urtez urte bildutakoak
    &nbsp;
    
    «Ea Mundialaren ondotik profesionaletan hasten naizen eta
    ea hoberenetara ailegatzen naizen, nere ilusioia, ea atzelari
    on bat ateratzen naizen....
    Inaxio ERRANDONEA
    Alkaiagako pilotaria 
    1982ko Irailaren 21ean
    
    &nbsp;San Antongo ermita uraren nibelatik 6 metrora
    idorrean geldituko da. Inguruetako baserriak, etxeko ur
    zikinentzat hobi septikoak egin edo erreka beheiti bota
    beharko dituzte.
    Lesakako San Anton 
    presako lanak hastear
    83ko Eguberriak 
    
    &nbsp;Baztango ikastolak eta CDB elkarteak pilotari
    berezia izan den Pierola baztandarrari omenaldi eder bat
    eskeini ziotean (....) Elias bete zen, Baztango pilotari
    gazteek inguratu zutenean.
    Almandozko pilotariari omenaldia
    84ko Abendua (10.zkia)&nbsp;
    
    Aita Jorge Riezu, kaputxinoa, laister
    omendua izango da bere lan eta jakintasun handiaren
    aitorpenean. (....) Gau eta egun lanari lotua jarraitzen du
    Lekarozko konbentu zaharrean.
    85eko Otsaila (11.zkia)&nbsp;
    
    «Beno ba aurten zera, igande arratsaldean eta afal
    antzinean atera behar genuela pentsatu eta hortan gelditu
    ginen. Horrela, sei emakume elkartu, joariak paratu eta
    pausua hartuz aritu ginen&quot;
    Iturengo lehenengo
    emakume joaldunak
    86ko Apirila (15.zkia)&nbsp;
    
    «Kisua urtero egiten genduen, eta zakuetan sartuta
    leretan jeisten genuen
    Patxiku eta Migel
    Zubietako kisugileak
    87ko Abuztua (20.zkia)&nbsp;
    
    &quot;Bertsolaritza, Nafarroan, orain dela hamar urte
    baino indartsuago dagoela uste dut&quot;
    Mikel TABERNA Kapi
    Alkaiagako bertsolaria
    88ko Ekaina (24.zkia)&nbsp;
    
    «Ai Ramon gizaraixoa, inork ezer ezin egin eta zu hortxe
    gorputza hautsita, bihotza puskaturik.....
    Iñaki Perurenak leitzarrak Latasa
    aizkolariari Elizondoko Zaharretxean bisitatu ondotik
    89ko Azaroa (28.zkia)&nbsp;
    
    «Tabernetan mozkortzen ibili beharrean, ba biltzeko toki
    bat izatea hobea zela uste genuen.
    Leitzako Gaztetxekoak
    1990-II-15 (32. zkia)&nbsp;
    
    «Merkatuak ordaintzen dituen prezioekin Nafarroan ez dago
    errentagarri den baserririk.....
    Mikel PETRIRENA
    Nafarroako EHNE
    1991-V-23 (62.zkia)&nbsp;
    
    «Frantziak desastre izugarria egin zuen eta guk aukera
    historiko bat galdu dugu Bartzelonako Olinpiadetan urrezko
    domina lortzeko...
    Mitxel TXOPERENA
    Igantziko pilotaria
    1992-IX-17 (93.zkia)&nbsp;
    
    «Krisi ekonomikoa asteburutako martxan nabaritzen ari
    gara, Bordatxora ere ailegatu da.
    Tomas EZKURRA
    Bordatxoko sozioa
    1993-IV-8 (107.zkia)&nbsp;
    
    «Jendeak uste du espetxe batean gaudela, baina gu ez gara
    espetxean sentitzen....
    Olatz GARMENDIA
    Donamariako karmeldarra
    1994-IX-8 (141.zkia)&nbsp;
    
    «Hogei urtetan satisfakzio haundiak eman ditit pilotak,
    lagun aunitz egin ditut eta dena positiboa izan da......
    Antton MAIZ
    Arantzako pilotaria
    1995-III-2 (153.zkia)&nbsp;
    
    «Integrazio arras ona lortu dugu. Zenbat eta harreman
    gehiago izan orduan eta baztertze gutxiago izaten baita
    Elizondoko Hezkuntza Bereziko Taldea
    1996-VI-20 (184.zkia)
    &nbsp;


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

200.
ALE BEREZIA (nola egiten
da ttipi-ttapa)









malerreka





src="images/minitttipittapa.gif" alt="ttipi-ttapa" width="200"


1997-ko Otsailaren 27a-
200. zenbakia



    
        
MALERREKA 
    



&nbsp;


&nbsp;


    SUNBILLA
    &nbsp;




    
        Ulibeltza
        elkarteak urteko batzarra burutu zuen otsailaren 9an
        Zuzendaritza Batzordea
        berritzeko gelditu da
        Josune eta Isabel
        Ulibeltza elkarteak urteko batzar orokorra burutu zuen
        otsailaren 9an. Guztira hogeita hamasei lagun bildu
        ziren. Joan den urteko akta irakurri eta onartu ondotik,
        urteko kontuen laburpenaren berri eman zen. Batzarrak
        erabaki zuenez, aurtengoan bazkide izan nahi dutenentzat
        kuota igo eginen da. Honela, 18 urte arteko bazkide
        berriek 50.000 pezeta ordaindu beharko dute (orain arte
        15.000 pezeta) eta 19 urtetik goitikoek, berriz, 100.000
        pezeta ordainduko dute (lehen 50.000 pezeta).
        Bertzalde, Zuzendaritza Batzordea berritzearen beharra
        sumatzen da elkartean. Joxe Migel Zelaieta lehendakariak,
        Migel Jorajuria lehendakari ordeak, Ainhoa Agesta
        diruzainak eta Miguel M. Mariezkurrena eta Fermin
        Zelaieta bokalak bi urte pasatu dituzte juntan eta bertze
        batzuen txanda ailegatu dela pentsatzen dute.
        Ariztigain kanpina San Jose egunean zabalduko
        da
        Ariztigain kanping-ak bere ateak zabalduko ditu
        bigarren urtez. San Jose egunean hasiko dute denboraldia
        eta egun horretan txokoltea debalde banatuko dute.
        Hasteko modu ederra, duikabe. Joan den urtean bezalaxe,
        zerbitzu eskaintza zabala eskainiko dute kanpalekuan
        ostatua, autozerbitzua, etabar..., inguru zoragarri
        batean. 
        Asteburu honetan jokatzekoak ziren Malerreka eta
        Baztan aldeko futbito txapelketaren final laurdenak,
        Elizondoko polikiroldegian eta Sunbillako frontoian.
        Hasierako hamabi taldeetatik, Bar Titi, Narbarte,
        Ulibeltzak, Arraioz, Basaburua, 12 Ostatua, Xampale eta
        Elgorriaga dira final laurdenetara sailkatu direnak.
        Finalerdiak berriz, igande honetan jokatuko dira eta
        final haundia, datorren igandean, martxoaren 9an.
        Orain arteko sailkapenean, kiroltasunaren saria Titi
        ostatuarentzat da, erregulartasunaren saria Arraiozko
        Agerrebere jokalariarentzat, Elgorriagako Mariezkurrena
        da golegilerik onena eta Ulibeltzako Rafael Irazoki
        atezainik finena.
        
    




    
        
            DONEZTEBE
            &nbsp;
        
        
            
                DBHko
                lehenengo zikloko neska-mutikoek Aste Zuria
                kanpainan parte hartu zuten 
Orain Lehen
                Hezkuntzako seigarren mailakoak daude Otsagin
                Txema ALDABE 
                Derrigorrezko Bigarren Hezkuntzako lehen
                zikloko haurrak Otsagin izan ziren otsailaren
                2tik 7ra, Aste Zuriaren barrenean. Goizez fondo
                edo ipar eskia egin zuten eta arratsaldez
                bertzelako ekitaldiak: natura eskola, eskulanak
                eta herri kirolak. Ekitaldi hauek Irurtzungo
                eskolakoekin batera egin zituzten. Antolamendua,
                goizeko nahiz arratsaldeko ekitaldiena, bertako
                monitoreen esku joan zen.
                Otsagiko aterpetxean primeran egon ziren,
                janari ona eta gauez mus eta futbolin txapelketak
                antolatuz. Denetara 51 neska-mutiko eta hiru
                maisu maixtra joan ziren eta denak pozik itzuli
                ziren, diploma eta guzi eskuratu ondotik.
                (ARGAZKIAN)
                Aste honetan, berriz, Lehen Hezkuntzako
                seigarren mailako 22 haur eta 2 maisu Otsagin
                dira, hauek ere elurretan ederki pasatzeko
                asmoarekin joanak.
                Udal liburuzain eta administrari
                laguntzaile lanpostuetarako kontratuak egin ditu
                udalak
                &nbsp;Hilbeltzaren 31 arte Itziar Go&#150;i
                aritu ondoren, bertze bi langile kontratatu ditu
                udalak, aurten liburutegian lanean aritzeko.
                Hilbeltzaren 27an egindako bilkuran udalak Marga
                Erdozain maiatzaren 31 bitartean kontratatzea
                onetsi zuen, amatasun baja hartuko baitu orduan.
                Ekainaren lehenetik urtea akitu artean berriz,
                Henar Hillinger arituko da. Bi langile hauek
                INEMek izendatuak izan dira, lanpostu hau
                betetzeko baldintzak betetzen dituztelakoan.
                Aipatu behar da, hori jakiteko ez dela inolako
                frogarik egin eta kontratuak lankidetza
                sozialekoak bezala ezagunak direnak izanen
                direla.
                &nbsp;Administrari laguntzailea
                Bertze aldetik, udaletxeko administrari
                laguntzaile postua M» Jose Zarranzek beteko du,
                lanpostu honek eskatzen dituen baldintzak berak
                bakarrik betetzen dituelakoan. Heldu den urteko
                hilbeltzaren 11 arte eginen zaio kontratua, honi
                ere lankidetza sozial gisakoa.
                 Elizaren mantenurako 
                75.000 pezeta jasoko ditu udaletik Jose M»
                Zelaieta erretoreak. Kanposantuaren
                mantenimenduaz arduratzen den Pascasio Gastesik
                berriz, 100.000 pezeta jasoko ditu. Idazkaria
                sari hauek arautu beharraren premiaz solastu zen.
                 Askingo Pausan
                dagoen Ramon borda hogei urterako eman dio
                udalak Bautista Erasuni, aziendak bertan
                gordetzeko.
                &nbsp;Malerreka
                Haur
                Kantari txapelketako lehen saioa Donezteben
                burutuko da larunbatean
                Finala Iru&#150;eko
                Gaiarre antzokian izanen da martxoaren 23an
                ttipi-ttapa
                Larunbat honetan, martxoak 1, arratsaldeko
                4,30etatik aitzinera burutuko da Doneztebeko
                Bordatxo dantzalekuan Nafarroako Haur Kantari
                txapelketako lehen saioa.
                Urtero bezala, ekitaldi hau Nafarroako
                Kantuzaleen elkarteak antolatu du Nafarroako
                Gobernuaren babesarekin. Doneztebeko Herriko
                Etxeak, bere aldetik, 100.000 pezetako
                dirulaguntza eman du.
                Bortziriak, Baztan, Malerreka eta Leitzaldeko
                herrietatik hainbat talde azalduko dira oholtza
                gainean.
                Mikel Markez, Amaia Zubiria kantariek eta
                Koldo Pastor, Iru&#150;eko musika bandako
                zuzendariak osatuko duten epaimahaiak doinua,
                hitzak, ahotsa, trebetasuna, interpretazioa eta
                kantuaren ekarpean hartuko ditu kontuan
                puntuazioa ematerako orduan.
                Txapelketa honen helburu nagusiak, euskal
                kantagintza zabaldu eta haurrei erakustea,
                haurren zaletasuna piztea eta kantuaren bidez
                haurrak hezitzea da. Bi mailatan banatuko dira
                partehartzaileak; txikiak, 1986tik 1990 urtera
                jaioak eta gaztetxoak, 1982tik 1985ra sortuak.
                Doneztebeko saioaren ondotik, Burlatan eta
                Lizarran izanen dira bertze kanporaketak eta
                finala Iru&#150;an martxoaren 23an.
                Etxeak zaharberritzeko
                dirulaguntzak emateko deialdia luzatu du
                Gobernuak
                Cederna-Garalur
                agentziaren bulegoetan jaso daiteke informazioa
                ttipi-ttapa 
                Etxeetan nolabaiteko moldaketak egiteko
                interesa duenak zenbait baldintza bete beharko
                ditu. Alde batetik, etxeak 15 urte baino gehiago
                izan beharko ditu, elbarriendako egokitze
                kasuetan izan ezik. Eraberean, etxearen %70etik
                baino gehiagoetxebizitzarako bideratzea eskatzen
                da, sotoak kontuan hartu gabe. Lanaren
                aurrekontua milioi erditik goitikoa izan behar da
                eta etxearen berezko egitura mantendu behar da,
                barrendik hustu gabe eta aintzinaldea bota gabe.
                Edozein moduz, jaso daitezkeen dirulaguntzak
                eta informazio gehiagoren berri izateko
                Cederna-Garalur Garapen Agentziako bulegoetara
                ager daiteke edo telefonoz deitu: Donezteben,
                451654 telefonoa, Baztanen 580561 telefonoa eta
                Leitzan 610676 telefonoan.
                Garraiolarien huelgak bere eragina
                izan du eskualdeko lantegietan
                &nbsp;Ia bi astez luzatu zen garraiolarien
                grebak eragina izan zuen eskualdeko lantegi
                gehienetan, baita dendetan ere. Halere,
                gehienetan onartzen dutenez, egun batzuk luzatu
                izanen balitz eragina gehiago sumatu izanen zen
                eta zenbait lantegik bere ateak itxi beharko
                zituen.
                Lesakako CSIn produkzioa ia erabat gelditu zen
                eta mantenimenduko langileak soilik aritu ziren
                lanean.
                Funberan normal aritu ziren, Palmaderan
                bezalaxe. Martikokoak lanean segitu zuten,
                erritmo motelagoan. Savera eta Alcon, otsailaren
                20 eta 21a arte zuten materiala. Grebak segituko
                balu oporrak hartu beharko lituzkete langileek.
                Verkolen opor egunak hartzera behartu zituzten.
                Harkaitza ere geldirik egon zen.
                Gainerako lantegi ttikietan ere nabaritu zen
                greba eta oporrak hartu behar izan zituzten.
                Zubietan botika jartzeko bi eskari
                Nafarroako Gobernuan
                Nafarroako Gobernuko Osasun Sailak Zubietan
                botika jartzeko bi eskari jaso ditu, Nafarroako
                Boletin Ofizialean ageri denez. Alde batetik, Ana
                Isabel Barbarin Garciak eskatu du eta bertzetik,
                Iturengo botikariak, Jose Joaquin Ruiz-Lopetegik.
                Bertzalde, aipatu behar da Beintza-Labaiengo
                botika ere laister zabalduko dela, beharrezko
                lanak akitu ondotik.
                &nbsp;Iturengo Petrikeneako zelaian
                zortzi etxebizitza eginen dira
                Hasieran Babes Ofizialeko etxebizitzak egin
                behar baziren ere, eskaririk izan ez zenez,
                udalak lur eremu hori saldu zuen. Orain lau
                etxebizitzako blokea eta famili bakarreko lau
                etxe egin gogo dira. Proiektua laister idatziko
                omen da.
                &nbsp;Euskararen transmisioari....
                buruz Donezteben egin behar zen erakusketa
                suspenditu zen, garraiolarien greba zela eta.
                Apirila alderako atzeratu dute eta manen dugu
                horren berri. 
                
            
        
    


&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

200.
ALE BEREZIA (nola egiten
da ttipi-ttapa)









leitza





src="images/minitttipittapa.gif" alt="ttipi-ttapa" width="200"


1997-ko Otsailaren 27a-
200. zenbakia



    
        
LEITZALDEA
    



&nbsp; 




&nbsp; 

&nbsp;

&nbsp;

GOIZUETA



    
        120
        milioiko sarrera-irteerak dituen aurrekontua onartu zuen
        Udalak 
        HBren Mahai Nazionalaren
        kartzelaratzea ere salatu zen pleno berean
        Esteban AROZENA
        &nbsp;Herriko Etxean burututako azken osoko bilkuran
        120 milioi pezetako aurrekontuak onartu zituen ahobatez
        udal korporazioak. Beti gertatzen den bezala, diru
        sarrerarik haundiena mendien aprobetxamendutik dator, ia
        27 milioi hain zuzen. Gastuei dagokienean berriz,
        langileen soldatak eta Segurtasun Sozialak 27 milioi
        gostako zaizkio Udalari. Eta gastu orokorrak (festak,
        argia, telefonoa, eskoletan egin beharreko konponketak
        eta beste) 31 milioi pezeta. 
        Herri Batasunako Mahai Nazionalaren kartzelaratzea
        salatzea eta bere kide guztiak aske uztea ere eskatu zuen
        udalak pleno berean. 
        Zinegotzi guztien baiezkoarekin onartutako mozioak
        zioenez, gaur egun, Euskal Herria eta espainiar
        estatuaren arteko gatazkaren konponketak elkarrizketa eta
        Euskal Herriaren eskubideen onarpenaren bidez etorri
        beharko dute. hau kontutan hartuz, espainiar estatuari
        deialdia egiten zaio elkarrizketaren bideari ekin
        diezaion errepresioaren bidea erabat baztertuz.
        Aipatu beharrekoa da, erabaki hauen berri Espainiako
        Gobernuari eta Estatuaren Epaitegi Gorenari emanen diola
        Udalak.
        &nbsp;Herriko Etxeko ordutegia murriztu egin
        da
        Herriko Etxearekin zerikusia duten gaiekin segituz
        esan, otsailaren 12az geroztik, goizeko 9,30etatik
        eguerdiko 1,30ak bitarteko ordutegia dutela Udaletxera
        edozer gestio egitera joan nahi duten herritarrek.
        Herriko Etxearen barne funtzionamendua hobetzea omen da
        publikoari ordutegia murriztearen arrazoia, alkatesak
        esan zigunez.
        Haur Kantu Txapelketa
        Martxoaren 1ean Donezteben kantatuko dute Goizuetako
        gaztetxoek Kantu txapelketaren aurtengo edizioan.
        
    



&nbsp;

&nbsp;


    ARESO




    
        Sokatira
        taldea Euskadiko txapeldun 
        Munduko txapelketan ere
        aritu da
        Juana Mª SAIZAR
        Herriko sokatira taldekoak Astigarragan 600 kiloko
        kategorian Euskadiko txapeldunak suertatu ziren, Leitzan
        680 kilotan bigarrenak eta 560 eta 640 kilotan laugarren
        postua eskuratu zuten.
        Astigarragako urrezko domina horrek, Euskal Herriko
        selekzio bezala Ingalaterrako Torbay herrian larunbatean
        burutu den goma gaineko Munduko txapelketara joateko
        txartela eman die. Azken momentuan txartela lortu zuten
        eta bidaia autobusez egin zuten (Manchako kanalean
        zehar), merkeago izateko. 15 lagun joan ziren, botilleroa
        eta entrenatzailea barne. Hurrengoan emanen dugu han
        gertatutakoaren berri. Martxoan berriz, Nafarroako
        txapelketan parte hartu behar dute. (ARGAZKIAN)
        
    



&nbsp;&nbsp;LEITZA



    
        Plazaolako
        Tren ttikiari buruzko erakusketa ikusgarria burutu da
        Ttanttoka taldeak
        Emakumearen Eguna ospatuko du
        Joseba AZPIROZ
        Kultur taldeak antolatuta, otsailaren 17tik 23ra,
        udaletxeko areto nagusian, Plazaolako tren ttikiko
        erakusketa egon da ikusgai. Bertan ikusi ahal izan ditugu
        Plazaolaren argazkiak eta erabiltzen zituzten zenbait
        tresna (eskuargiak, oliontziak, txartelak egiteko makina,
        etab..). Bideo baten bidez trena ezagutu zuten zenbaitek
        beraien oroimenak ere adierazten dizkigute. Jendearentzat
        arratsaldez ikusgai bazegoen ere, goizez eskolako zenbait
        talde egon ziren ikusten. Gaur egun Ponferradan dago
        1989. urterarte martxan egondako makina hau. 3.375.468
        kilometro egin zituen Plazaola eta Leonen. Egoera
        penagarrian dago gaur egun eta makina Azpeitiko Tren
        Museora ekartzeko tardea sortu da: Trentxikito 31. taldea
        Udal erabakien aurkako errekurtsoak
        Estatuko abokatuak Udal batzarrean hartutako bi
        erabakiren aurkako errekurtsoak ezarri ditu. Batean NATO
        erakundean sartzeko ospatutako erreferendumean euskal
        herritarren gehiengoa kontra azaldu zenez, erakunde
        honetatik ateratzea exigitzen zen. Bestean berriz, Oskar
        Astibia intsumituaren ospitaleratzearen inguruan Udalak
        bere elkartasuna adierazi, intsumisioaren aldeko jarrera
        azaldu, kartzeleroen jarrera salatu eta familiari
        bisitatzeko eskubidea ez ukatzea eskatzen zuen.
        Emakumearen Eguna ospatuko du Ttanttokak
        Martxoaren lehendabiziko astean informazio-orri bat
        banatuko dute, urteko programazioa, martxoaren 8a
        ospatzeko arrazoiak, taldearen aurkezpena eta helburuak
        azalduz. Martxoaren 6an Karrapen debatea izanen da. Hiru
        belaunaldi ezberdinetako emakumeak izandako aldaketaz
        hitz eginen dute. Martxoaren 8an afaria izanen da Torrean
        eta ondoren trikitilariak eta euskaraokea. Gizonezkoen
        parte hartzea espreski eskatzen dutela azpimarratu nahi
        izan dute Ttanttoka taldekoek.
         DBHko ikastetxeko
        teilatuaren moldaketa lanak Lohitzune eraikuntza
        enpresak eginen ditu 3,65 milioi pezetaren truke. Honela,
        itoxura arazoak konpondu nahi dira.
         Kontzertua martxoaren 15ean
        Gaueko 10,30etan Storbais, Soziedad Alkoholika,
        Etsaiak eta Koma taldeen kontzertua izanen da herriko
        pilotalekuan. Kontzertua Kirkil tabernak antolatzen du
        eta sarrerak aurretik hartuz gero 1.300 pezetatan salduko
        dira. Takilan 1.500 pta.
         Zielona Gorako
        Unibertsitateko Abesbatzako neskak joanak dira
        dagoeneko. Seguraski ez da inoiz hainbeste jende bildu
        elizan koru bat entzutera. Gure artean egon diren astean,
        Asketakoen etxeetan egon dira eta ziotenez, oso gustora
        egon dira eta pena haundiz joan dira. Halere, aurten
        berriz elkar ikusteko aukera izanen dute, Asketakoak
        Poloniara baitoaz urrian.
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

200.
ALE BEREZIA (nola egiten
da ttipi-ttapa)









baztan





src="images/minitttipittapa.gif" alt="ttipi-ttapa" width="200"


1997-ko Otsailaren 27a-
200. zenbakia



    
        
BAZTAN
    



&nbsp; 

&nbsp;

BAZTAN

&nbsp; 

&nbsp;



    
        

 Uraren
        prezioa ez da aldatuko Elizondon Iturri-Ederra elkarteak
        erabaki duenez
        Ia milioi terdiko
        superabita izan du joan den urtean
        Joseba IGARABIDE
        Uraren prezioa bere hortan mantenduko da aurten
        Elizondon, Iturri-Ederra Ur elkarteak urteko batzarrean
        erabaki zuenez. Joan den urtean, Pedro Mari Esartek
        zuzentzen duen elkarteak 1.413.231 pezetako superabita
        izan zuen. Honenbertzez, ur metro kubikoaren prezioa 18
        pezetatan mantenduko da. 17.728.868 pezetakoak izan ziren
        diru sarrerak eta gastuak berriz, 15.315.637 pezetakoak.
        Gasturik haundiena Nilsari ordaintzen zaion saneamendu
        kanona izan zen, ia 7 milioi pezeta.
        Iturri Ederrak emandako informazioaren arabera,
        udalaren zorra 8.480.376 pezetakoa da.
        Kontzertua larunbatean Erratzun
        Larunbat honetan, martxoak 1, gaueko 11etatik
        aitzinera musika kontzertua izanen da Erratzuko
        frontoian. Korrika Kulturalaren barnean, Euskal Herriak
        izan behar du libre eta euskalduna diskaren aurkezpena
        egiteko probextuko da. Exkixu, Otsondo 602, Txakun eta
        Bizkar Hezurra taldeak arituko dira.
        Garraiolarien greba
        Dantxarineatik normalean baino kamioi pasa haundiagoa
        izan da, guardiazibilek eskoltatuta. Batzuetan konboi
        ikaragarriak ikusi ahal izan ziren. Oronoz eta Arraioz
        artean, Askape inguruan kamioiak harrikatu zituzten
        otsailaren 17ko gauean.
        &nbsp;Guraso Eskola
        Lekarozko institutuan Guraso eskola sortu nahi da.
        Irakasleen Laguntza Zentroaren laguntzarekin eginen dute
        saio hau.
        &nbsp;Orabideatik Legatera doan pista egoera
        negargarrian dago
        Arraiozko alkateak jakitera eman duenez, Orabideako
        errepidetik Legateko gurutzera doan Arakan pista egoera
        arras kaxkarrean dago, harrobitik harri xabalez beteak
        jausten diren kamioien eraginez. Pistaren zolak, gurpilek
        markatutako zulo sakonak nabari ditu eta, dagoeneko ez
        traktoreak ezta 4x4 ibilgailuek ere ezin dute bertatik
        pasatu.
        Hau dela eta, Arraiozko alkateak Balleko Etxeari
        egoera hau moldatzea eskatu zion, batez ere, pista hau
        zenbait belagietara eta nekazariek lantzen dituzten lur
        eremuetara joateko bidea dela jakinda.
        Balleko Etxeak, Legateko harrobiko nagusiari,
        erabiltzen duen pista moldatzea eta gero, egoera onean
        mantentzea eskatu dio.
        Iñauteriak San Francisco Javier ikastetxean
        Urtero bezala, Elizondoko San Francisco Javier
        ikastetxe publikoko ikasle eta irakasleek, iñauteak
        eskola barnean, giro ederrean ospatu zituzten (ARGAZKIAN)
        DYA erakundeak
        68.000 pezetako dirulaguntza jaso du Balleko Etxetik,
        Baztan aldean egiten duen lanak sortzen dituen gastuak
        estaltzen laguntzeko.
        Doike taldeak
        15.000 pezetako dirulaguntza jaso du udaletik, zenbait
        ekitaldi burutzeko. Euskara taldeak 85.000 pezetako
        aurrekontua aurkeztu zuen, diapositiba emanaldiak,
        haurrendako ekitaldiak eta olerki emanaldiak egiteko,
        bertzeak bertze.
        Emakumeen afariak
        Martxoaren 1ean Lekarozkoak eginen dute eta martxoaren
        2an, berriz, Azpilkuetakoak.
        Espartzimendu kirolak
        antolatzeko dirulaguntza deialdia otsailaren 28an
        bukatuko da.
        Amaiurko
        mediku kontsulta berritzeko 2.371.977 pezetako
        dirulaguntza eman du Nafarroako Gobernuak.
        Bigarren mailako
        txapelketaren finala jokatuko du Mikel Goñi-k
        Oronoz-Mugairitik autobusa
        abiatuko da
        Josu INZIARTE
        Oronoz-Mugairiko Mikel Go&#150;i pilotariak azken
        bolada honetan poz haundiak ematen ari da, profesional
        mailan urtebete egin ondoren, bigarren mailako eskuz
        banakako txapelketaren finalera iritsi baita. Retegi
        IIrekin harremanetan jarri da, partidu honetarako ongi
        prestatzeko. Orain arte txapelketan jokatutako
        partiduetan arras maila ona erakutsi du eta ondorioz,
        txapela irabazteko itxaropen haundiak ditu. Aitzinean
        Koka izanen du, hau ere, faborito izan gabe finalean
        sartzea lortu duen pilotaria. Aipatu behar da, herritik
        autobusa antolatu dela finala ikustera joateko.
        Euskara eta informatika ikastaroak
        Bertze gaiekin segituz, bi ikastaro ematen hasi dira
        Gaztelune elkartean. Alde batetik, euskara klaseak,
        lehenbiziko mailan, astean lau orduz AEKren eskutik.
        Bertzetik, informatika ikastaroa (Windows, Word, Open
        Acces, etabar....), astean bi orduz.
        &nbsp;Korrikari ongietorria eman asmoz hainbat
        ekitaldi antolatu dira
        &nbsp;Korrika Kulturala dela eta hainbat ekitaldi
        antolatu dira Baztanen. Otsailaren 28an kale animazioa
        Elizondon, arratseko 8etan. Martxoaren 4ean diapositiba
        emanaldia Berroetan, 8,30etan. Martxoaren 5ean pilota
        partiduak Irurita eta Arraiozen. Martxoaren 7an Korrika
        Tikia, Elizondoko plazan, goizeko 11etan. Martxoaren 8an
        txiste-kantu afaria Amaiurren. Txiste kontari Ugutz
        Robles eta Ezponda arituko dira. Kantariak Xalbador eta
        Iodi. Martxoaren 13an mahaingurua Xorroxinen: Euskararen
        erabilera Baztanen.
        &nbsp;Egin egunkariari buruzko solasaldia
        ortzegun honetan Elizondon
        &nbsp;Ortzegun honetan, otsailak 27, gaueko 9etatik
        aitzinera Egin egunkariak bizi duen egoerari buruzko
        solasaldia burutuko da, gaueko 9etatik aitzinera,
        Elizondoko Baztandarren Biltzarraren egoitzan. 
        Bertzeak bertze, kriminalizazio kanpainaz,
        egunkariaren egoera sozio-ekonomikoaz eta Hitz Egin herri
        ekimenaz arituko dira.
        Odol-emaileen besta
        Martxoaren 2an Baztan, Zugarramurdi eta Urdazubiko
        Odol Emaileek elkarren arteko besta ospatuko dute. 2etan
        Elizondoko Santxotenan izanen dute bazkaria. Ondoren
        elkartearen txostena aurkeztu, dominak banatu eta
        lehendakariaren informea irakurriko dute.
        Putreek behi bizia erasotu?
        Goizeko 11etan bizirik ikusi zuen Amaiurko
        Alemanttoneako nagusiak bere behia, erditzeko punttuan.
        Bi ordu beranduago putreek jaten ari ziren eta aretze
        jaio berria bertze behiek babesten zuten. Abeltzainaren
        ustez, behia etzanda eta bizirik zegoenean erasotu zuten
        putreek.
        &nbsp;Xorroxin Irratiko zozketa
        Xorroxin Irratiak Eguberrietan zozketatutako 50.000
        pezetak Elizondoko Javier Aragonentzat izan ziren. 
        
    




    
        
            &nbsp;
        
    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

200.
ALE BEREZIA (nola egiten
da ttipi-ttapa)









Saraldea





src="images/minitttipittapa.gif" alt="ttipi-ttapa" width="200"


1997-ko Otsailaren 27a-
200. zenbakia



    
        
SARALDEA
    



&nbsp; 

&nbsp; 


    
        
            
                ZUGARRAMURD-URDAZUBI 
            
        
    




    
        Garraiolarien
        grebaren eragina sumatu da Dantxarinean eta dendetan
Otsailetik aitzinera
        Urdazubiko kontsultan egin daitezke odol eta gernu
        analisiak
        Margari eta Koro
        Kamiolarien greba ere nabari izan da herrian. Nahiz
        eta sobera eraginik ez izan, hala ere sumatu da kasu
        zenbaitzutan: zerrikumeak ezin izan ziren bidali,
        gas-kamioia ere ez zen etorri, dendetan ez zegoen
        fruiturikÉ hala ere beldurra ez da haundia, kontutan
        hartuz zernahi erosteko edo hor dugula Senpereko
        supermerkatua. Kezkagarriena gasaren falta izanen
        litzateke, bertze aldeko gas botoilak ez dutelakoz
        hemengoz balio. Herriko kamiolariak ere geldirik zeuden,
        esne-biltzaileak ezik, hauek pase berezi batzuekin
        ibiltzen zirelakoz. Nekazariek, erran dugun bezala,
        zerrikumeak ez biltzetik aparte, esne biltzea eta pentsu
        hartzea segurtatua izan zuten beti.
        Bertzalde, lehenbiziko egunetatik Dantxarinean pikete
        bat egon zen Iparraldetik zetozen kamioiei ez pasatzen
        uzteko eta kasu batean errepidean kamioi bat
        trabeskaturik eta dena kontu zuten. Halere, egunero
        pasatu ziren eskolta duten konboiak, batzuk ikaragarri
        luzeak gainera. Adibidez, halako batean 160 kamioiekoa
        pasatu izan zen.
        Greba hunek bertze moduko garraio bat sortu du:
        helikopteroz egiten dena. Kasik aste batez, egun
        guztietan izan ditugu buru gainean tresna hauek, beren
        burrunba aspergarriarekin. Oren laurdenero edo pasatzen
        ziren, Malkor eta Urbia mendien artetik agertzen dira
        (Iruña aldetik) eta Hendaia aldera segitzen zuten, ez
        dakigu noraino.
        Odol eta gernu analisiak Urdazubiko kontsultan
        Kapitaletako zerbitzuak hurbiltzen ari zaizkigu.
        Lehenbizikoak banketxeak izan ziren. Duela denbora guti
        arte Dantxarinean bat baizik ez zen izaten eta gaur egin
        lau daude.
        Orain, otsailetik hasita, analisiak egiteko aukera ere
        hurbilago daukagu. Orain arte Elizondora gan behar
        baginuen, hemendik aintzin Urdazubiko kontsultan egiten
        ahalko ditugu. Ortziralero, goizeko 9etan, Bernardet
        herriko erizainak odola eta gernua biltzen ditu: gero
        emaitzak medikuari zuzen ailegatzen zaizkio.
        
    




    
        
            
                &nbsp; 
                &nbsp;
                SARA
            
        
    




    
        Martxoaren
        9an Jean Luis Maitia presoaren aldeko sustengu kantaldia
        Oskorri,Niko
        Etxart,Ducau eta Philipps eta Saiberri kantari izanen
        dira
        Jacqueline eta Mixel
        Jean Louis Maitia oso ezaguna da kultur eta hezkuntza
        arloan eta bortz hilabete daramatza preso. Bere aldeko
        kanpaina bat abiatua da eta martxoaren 9rako antolatu den
        sustengu kantaldia hortan sartzen da. Hortan parte
        hartuko dute Oskorri taldeak, Niko Etxart, Mixel Ducau
        eta Carolyn Philipps-ek, Saiberri Sarako taldeak eta
        bertze zonbaitek ere.
        Erran gabe doa jendearen partehartzea beharrezkoa dela
        mezuak indarra ukaiteko.
        Rock jaialdia Omordian
        Otsailaren 14an Gaztetxeak rock jaialdi bat antolatzen
        zuen Omordian eta nahiko arrakastatsua geratu zen, 300
        lagunek parte hartzen zutela eta. Bertan aritu ziren
        Desastre Naturala, ikastolako ikaslez osaturik eta hain
        xuxen Xan Laplace bateria jolea zutela, Rigor Mortis
        Baztanetik jina eta OST bizkaitarrak.
        &nbsp;Adinekoen bazkaria
        Otsailaren 8an eta Herriko Etxeak gonbidaturik, 130
        adineko bildu ziren Omordian, oturuntz baten inguruan.
        Arratsalde goxo baten pasatzeko parada ukan zuten eta
        bazkari ezin hobe baten preziatzeko.
        &nbsp;Bertsu saioa
        Otsailaren 16an, hamazazpigarren bertso saioa nahiko
        aberatsa atera zen, bai bertsozaleen aldetik, 120 bat
        lagun biltzen baitziren, baita bertsolarien aldetik ere.
        Hauek aldi onean izanki eta, bertsu eder eta zorrotzak
        kantatu zituzten. Gaiak araberakoak ziren, ikusiz Euskal
        Herriak bizi dituen oren latzak eta Daniel Landartek
        aurkeztu gaiekin, bertsolariek hautako mamia lantzeko
        ukan zuten eta erran beharrak ongi erran zituzten.
        Ihauteriak ospatuak
        Otsailaren 8 eta 9an iragan ziren usaiako giro alaian.
        Larunbatean 30 bat gazte ibili ziren Hetegitik barna
        gainez gain Granadako zubiraino itzuliz eta
        Lehenbizkaitik plazara itzuli ziren. Gaua ezin hobeki
        joan zen. Igandean eguerdiirian gazte mozorrotuak eta
        Zazpiak Bat dantzari taldekoek plazako bazterrak
        mugiarazi zituzten. Ospakizun hauetaz gain haur aunitz
        ibili ziren etxez etxe eskean, bertako ohitura zahar bat
        berpiztuz. Haur horiek molde berezi batez prestatuak
        ziren. (ARGAZKIAN)
        NATURA
        Arrantza denboraldia arautuko
        duen Foru Agindua karrikaratu da
        Hirutan hogeitamabortz
        izoki arratzatu ahal izanen dira
        1997. urtean Nafarroan izanen den arrantzarako
        arautegia finkatzeko helburuarekin Foru Agindua eman du
        Nafarroako Gobernuko Ingurugiro, Lurraldearen Antolamendu
        eta Etxebizitza kontseilariak.
        Bertzeak bertze, arrantza daitezkeen espezieak,
        arrainak neurtzeko modua, debeku osoa duten ibai tarteak
        eta bertzelako xedapenak ageri dira Foru Agindu honetan. 
        Urtero bezala, martxoaren hirugarren igandean
        zabalduko da denboraldia. Egun horretatik maiatzaren
        31ra, debekatua egonen da amu naturala erabiltzea Bidasoa
        ibaian, Doneztebeko San Tiburtzio presatik beheiti;
        Ezkurra errekan, Zubietako zubitik beheiti eta Ezpelura
        errekan, Oizko zubitik beheiti.
        Izokinaren arrantzaren kasuan, hirutan hogeita
        hamabosgarren izokina harrapatzen den egunean itxiko da.
        Hondarreko egun horretan ere arrantza egitea zilegi
        izanen da. Ingurugiro Zuzendaritza Nagusiak hala agintzen
        badu, 100era igo daiteke arrantzatu daitekeen izokin
        kopurua. Uztailaren 20rako gehieneko kopurua harrapatu
        gabe ere, egun horretan berean akituko da
        arrantza-garaia. Egun horretatik aitzinera, edozein
        arrain motaren arrantza debekatua dago Bidasoan,
        Doneztebeko San Tiburtzioko presatik Endarlatsaraino. 40
        zentimetro baino gutiagoko izokinak errekara bueltatu
        beharko dira, arrantzale bakoitzak kainabera bakarra
        eraman eta eguneko izokin bakarra harrapa dezake. Norbait
        txanda esperoan badago, 20 minutukoa izanen da gehieneko
        arrantza denbora.
        Amuarrain arrantzaldia, berriz, abuztuaren 31n akituko
        da. Arrantzale bakoitzak ekainaren 30a bitarte, gehienez
        bortz amuarrain harrapa dezake. Egun horretatik aitzinera
        hirukoa izanen da gehienekoa. Asteartetan ezin izanen da
        arrantza egin.
        Arrantza-orduak hilabetez hilabete
        &#149; Martxoa eta apirila: 7etatik
        gaueko 9,30etara
        &#149; Maiatza, ekaina eta uztaila:
        6,30etatik gaueko 10,30etara
        &#149; Abuztua: 7etatik gaueko
        10,30etara
        &#149; Iraila eta urrian: 7etatik
        gaueko 9,30etara
        Urteko gainerako egunetan, eguzkia atera baino ordu
        bat lehenago has daiteke eta sartu ondotik ordu bat
        pasatzen denean utzi behar da.
        ARRANTZA DEBEKU OSOA DUTEN IBAI
        ETA ERREKAK
        LEITZARAN
        Erasote: iturburutik Plazaolaren
        lehenagoko trenbideraino eta adarrak.
        Gorriztaran: Plazaolako zubitik goiti
        eta adarrak.
        Astomela: Aresotik goiti eta adarrak.
        Leitzalarrea: goiko hiru ibaitarteen
        elkargunetik goiti.
        URUMEA
        Bederan: iturburutik Leitzako
        zentraleraino eta adarrak.
        Leitzalarrea: Saratsaingo presatik
        gorako iturriak.
        Artxinaga: Onbordekiko elkargunetik
        goiti eta adarrak.
        Egibeltza, Alduntzin, Burninpea,
        Mendiurkullu, Urdallus eta Erroiarri ibai osoak eta
        adarrak.
        Artikutza urtegira doazen erreka
        guztiak.
        EZKURRA
        Ezkurra: Pasakaitzekiko elkargunetik
        goiti eta adarrak.
        Txitxillo eta Anizpe.
        BIDASOA
        Bidasoa: Banaketa ubide guziak
        Bertizko Jaurerriko zubitik beheiti.
        Baztan: Martalekiko elkargunetik
        goiti eta adarrak.
        Iztauz: Gorostapoloko ur-jauzitik
        goiti eta adarrak.
        Beartzun: Iruritarrengotik goitiko
        ibaitarte guziak.
        Antzolarte, Intzulegi, Azubi,
        Ballarren, Ibur eta Aiantsoro ibai osoak.
        Marin: Libus zentraletik goiti eta
        adarrak.
        Zeberia: ibai osoa Bidasoaraino eta
        adarrak, Marin ibaia izan ezik.
        Irurebieta eta Mendaur-Iraun ibai
        osoak.
        Latsa: Ibarlako zubitik goiti eta
        Igantziko errotako presatik Bidasoaraino.
        Tximista: Sarriko eta Arbotzako
        erreken elkargunetik goiti.
        Etxalar: burdinolako presatik
        Bidasoaraino.
        Ondalatz: Akaerreka eta
        Ollazakoerrekaren elkargunetik goiti eta adarrak.
        Zimeldi, Ibardin, Zalain, Montoia eta
        Barraka ibaiak.
        OLABIDEA
        Olabidea: Bizubitik goiti.
        ERROBI
        Aritzakun: Maribeltzeneako errotatik
        goiti.
        Luzaide: Zubibeltz eta Ortega erreken
        arteko elkargunetik goiti.
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

200.
ALE BEREZIA (nola egiten
da ttipi-ttapa)
























































































































































Hasierako orrialdea






    
        1997-ko Martxoak 13 - 201. zenbakia
    




    
        
 
        
        
        rectangle=" (44,207) (251, 235)  heriotza.htm"
        rectangle=" (189,157) (299, 180)  aurreko.htm"
        rectangle=" (9,149) (73, 186)  kirolak.htm"
        rectangle=" (93,63) (201, 79)  idatzidigute.htm"
        rectangle=" (211,22) (299, 66)  herrizhe.htm"
        rectangle=" (3,35) (92, 62)  elkarriz.htm"
        rectangle=" (101,6) (186, 32)  erreport.htm"
        rectangle=" (0,0) (10000, 10000)  index.htm"
        src="images/mapa.gif" border="0" width="300" height="247"


    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak



Zu(r)ekin 
lagun dira, orrialde hau ikusi dutenak 
1996-ko Uztailaren 5-etik. 



ttipi-ttapa

Herriko
Etxeko Plaza 1
31780 Bera (Nafarroa)

Tfnoa: 34-48-631188
Faxa: 34-48-631291

ttipi@encomix.es


    




Nafarroako Internet Elkartearen
 laguntzarekin egina: 
p@redestb.es













heriotzak eta ezkontzak





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        
EZKONTZAK-HERIOTZAK-JAIOTZAK
    



&nbsp; 

EZKONTZAK&nbsp; 



    
        
            Ignacio Aizpuru Iribarren eta Miren
                Itziar Iriarte Agirre, Oronoz eta
                Narbartekoa, otsailaren 15ean
            Juan Cruz Iriarte Bañez eta Mª
                Izaskun Goienetxe Kamino, Arizkun
                eta Amaiurkoa, otsailaren 22an.
            Iñaki Lizarrondo Quesada eta Rakel
                Etxarte Martinez, Donostia eta
                Igantzikoa, martxoaren 1ean.
        
        
    



&nbsp;

JAIOTZAK



    
        
            Jone Uriarte Jaimerena, Erratzukoa,
                otsailaren 16an.
            Uxue Lasarte Sagastibeltza, Leitzakoa,
                otsailaren 19an.
            Aintzane Oiartzabal Ceballos, Leitzakoa,
                otsailaren 26an.
            Maiena Uhart, Sarakoa, otsailaren
                21ean.
            Jon Ubiria Sarasola, Lesakakoa, otsailaren
                21ean.
            Jon Erro Fagoaga, Lesakakoa,
                otsailaren 27an.
            Iñigo Martinez Guerra, Berakoa,
                otsailaren 23an.
            Janire Andres Zapiain, Berakoa,
                otsailaren 21ean.
            Asier Goia del Moral,
                Berakoa, otsailaren 28an.
        
        
    



HERIOTZAK&nbsp; 



    
        
            Francisco Larramendi Irigoien, Iruritakoa,
                otsailaren 19an, 72 urte.
            Victoria Jauregi Sarratea, Elizondon,
                otsailaren 26an, 83 urte.
            Domingo Etxandi Elizetxe, Erratzukoa,
                otsailaren 28an, 82 urte.
            Marie Halty-Iribarren, Sarakoa,
                otsailaren 18an, 69 urte.
            Valentina Irazoki Irazoki, Lesakakoa,
                otsailaren 26an, 93 urte.
            Agustina Zelaieta Endara, Berakoa,
                otsailan, 89 urte.
            Margarita Zubiri Mariezkurrena, Igantzikoa,
                martxoaren 4ean, 95 urte.
            Jose Mª Petrirena Galzagorri, Elgorriagakoa,
                martxoaren 2an, 79 urte.
        
        
    



&nbsp;

&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;











erreportaia







1997-ko Martxoaren 13a-
201. zenbakia



    
        
ERREPORTAIA 
    





Polemika biztu da
putreen inguruan 

&nbsp;Testua: Asier GOGORZA
Argazkiak: Artxiboa



    
        &quot;Putreen ustezko erasoak
        direla eta, zalaparta ugari izan da azkenaldian.
        Kaltetuek putreen ohituretan aldaketa bat ikusten duten
        bitartean, animalien babeserako elkarteek aukera hori erabat
        baztertzen dute. Putreak goseturik egotea ezinezkoa omen
        da, hauentzako espreski prestatutako bazkalekuak
        sarraskiz beterik daudelakoz. Zenbait kasutan, putreak
        behor edo ardiei erditzen ari zirela jokatu zaizkiela
        salatu dute abeltzainek&quot; &nbsp;
        Ugaritu egin
        dira azken boladan era honetako salaketak. Behor, behi
        edo ardiei jokatzen hasi zaizkiela eta putreek beren
        ohiturak aldatu dituztela segurtatzen dute zenbait
        baserritarrek, nahiz eta euren azindak putreek hil
        dituztela frogatzerik ez dagoen kasu gehienetan.
        Nafarroan, uztez putreek egin dituzten hamar erasotik
        goiti salatuak izan dira, eta gure eskualdean bertze bi
        ikasi ditugu: Batetik, mendizale Gipuzkoar batek,
        Gorramendin behor bati jokatzen ikusi zituen putreak, eta
        bertzetik, Amaiurko Juan Martin Alemanek kontatua:
        otsailaren 15ean, umatu berria zen behi bat hilik eta
        puska batean jana agertu zitzaion, eta putreen erasoen
        ondorioz hil zela seguru dago Baztandarra. Bertze zenbait
        kasutan ere animaliari erditzen ari zenean oldartu izan
        zaizkio putreak. Adituen erranetan, putreak itsutu egiten
        dira animalien karena edo plazentarekin, eta hura jatera
        hurbiltzean, animaliari jokatzea gerta liteke, bainan
        betiere normalki ematen ez den portaera omen da hau. 
        &nbsp;Gosearengatik ez da
        Animalien babeserako elkarteek putreek beren ohiturak
        aldatu dituztenik gezurtatu, eta goseak egotea ezinezkoa
        dela erran digute, &nbsp;. Nafarroan, 1.500 bikote dago
        gaur egun, azken urteetan dexente hazi baita putreen
        populazioa. Baina horrek ez du erran nahi denentzako
        janari nahiko ez dagoenik, ezta guttiagorik ere. Gainera,
        putreak distantzia haundiak egiteko gai dira haragi
        ustela bilatzeko. Sarraskijale hauetako batzuei
        paratutako eraztunei esker, Nafarroako putreak jatekoaren
        eske Afrikaraino joan izan direla frogatu dute. Beraz,
        alde horretatik, animali biziak erasotzeko inongo
        beharrik ez dutela begibistakoa da. 
        &nbsp;Interes izkutuak
        Animalien babeserako &nbsp; elkartekoek azaldu
        digutenez, &nbsp;. Bertzetik,kalteordainak banatzeko
        orduan Nafarroako Gobernuaren Ingurugiro Departamenduak
        erabili dituen erizpideak kritikatu dituzte Ugatzako kideek:
        , eta kopuru hori sobera tentagarri dela gaineratu dute.
        Kalteordainak partituz, Ingurugiro Departamentuak
        abeltzain batzuekin ongi gelditu nahi omen du.
        &nbsp;
        GOMENDIOAK: 
        Zer egin azinden haragi
        ustelarekin
        Uztazu haragi ustela landarerik edo arbolik ez dagoen
        mendi-kaxko edo zelaietan, putre, arrano-zuri, ugatz eta
        miruek garbi dezaten, mendietako garbitzailerik hoberenak
        baitira.
        Etzazu haragi ustela erreka, leize, oihan edo toki
        itxietan bota, urak kutsatzeko arriskua dago eta.
        Gainera, azeriak eta arratoiak dira horretaz probexten
        direnak, eta gero hoiekin arazoak izaten dira.
        Ez zirikatu hegaztiak haragi ustela jaten ari
        direnean, debekatua egoteaz gain, hagitz kaltegarria
        baita.
        &nbsp;
        Juan Martin ALEMAN Amaiurko
        baserritarra
        &nbsp;
        &nbsp;Zuen baserrian behi bat putreek jana
        agertu zen, kontaiguzu ikusi zenutena.
        Etxean ez dugu behi guziendako lekurik izaten eta
        borda batean biltzen ditugu mendian. Goizeko hameketan
        bazkatzera joan eta ongi zeudela ikusi nuen, baina
        eguerdiko bi terdiak aldera barride batek deitu ninduen,
        aretze bat sortu berria zela, behia hila eta putre pila
        bat gainean zegoela, eta joateko nahi nuen bezain abudo.
        Auzo horrek berak urrundu zuen aretzea putreak zeuden
        lekutik, eta ni ailetzerako behia hila eta puska batean
        jana zegoen. 
        &nbsp;Putreek erasotzerakoan animalia bizirik
        ote zegoen pentsatu duzu?
        Atentzioa deitu zidan behia oraindik bero-beroa
        egoteak, eta errapeetatik odol arrasto franko agertzea, animalia
        hil eta segituan odola gatzatu egiten baita eta ez da
        mugitzen bere lekutik. Bi arrazoi hoiek animalia eraso
        zutenean bizirik egonen zela pentsarazten didate, kasik
        seguru nago. Gainera denbora guttian pasatu zen dena,
        hiru ordu terditan, umatzea eta bertzea. Erditzea
        problemarik gabe eman zela iduri du, aretzea milikatua
        eta guzi baitzegoen. Garbiki ez daukagu demostratzerik,
        punttu-punttuan ez genuelakoz ikusi, baina erran
        dudanagatik franko sospetxagarria iduritu zautan. 
        &nbsp;Kalte ordainik eskatu duzue? 
        Ez dugu esperantza haundirik. Hau pasatu eta segituan
        Ingurugiro Departamentuko Baztanen duen nagusiari deitu
        nion, eta nere deklarazioak bilduta, ez zuen deus ukatu,
        seinale batzuekin duda egiten zuela eta. Paperetan dena
        ongi hartu ondotik, bertze holako kasu garbiagorik inon
        ematen baldin bada kalte ordaina hartuko genuela ere
        erran zuen. 
        Zergatik gertatzen dela uste duzu, ze arrazoi
        dago zure ustez putreak horrela hasteko?
        Batzuk erraten dute putre pila haundiegia dagoela, 80
        bikote edo gehiago, eta gaurgero gosea izanen dutela. Ni
        beldur naiz goseagatik izan beharrean batzuk biziatuak ez
        ote dauden, horrela bada bertzeek ere abudo ikasten
        baitute.
        &nbsp;Zein dira zure ustez hartu beharreko
        neurriak?
        Lehenbizikoz adituek bigilantzia haundia egin eta
        arrontian gainean egon beharko lukete, eta hala frogatzen bada,
        biziatuak daudenak eliminatu eta berriz ere gazteekin
        hasi. Baina nere iduritan baserritarrei utzi behar zaie
        basa animalien erregulatzea, betidanik horrela izan
        baita. Baserritarrek kaltea egiten duen animalia
        eliminatu eta bertzeak utzi izan dituzte beti, baina
        orain, espezie batzuk protekzione berexia dutenez ezin
        dira ukitu eta putreen afera erraterako, eskuetatik
        joaten ari zaiela uste dut. 
        
    



&nbsp;

&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;























































elkarrizketa





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        ELKARRIZKETA
        
    






&nbsp;

&nbsp;

Andres IÑIGO Euskaltzaindiaren
ordezkari Nafarroan 

&quot;Euskaltzaindiarako egiten
ditugun ikerketak afizioz egiten ditugu&quot; 

Asier GOGORZA




    
        

            
                DATUAK
                
                    Sortzez Ittundarra dugu Andres
                        Iñigo.
                    Euskaltzaindiako kide da 1985.
                        urtetik, eta aurtengo urtarrilean
                        Nafarroako ordezkari izendatu dute. 
                    Euskaltzaindiako Jagon sekzioan
                        (euskara sustatu eta gordetzeaz
                        arduratzen den saila) aritzen da, eta
                    baita Onomastika Batzordean ere. 
                    Hizkuntza Eskola Ofizialeko
                        zuzendari eta bertako irakasle titular
                        bezala ari da lanean.
                    Lan ugari eman ditu argitara;
                        euskararen irakaskuntzari buruzkoak,
                        toponimia eta onomastikaren ingurukoak...
                
                
            
        
        
    



&nbsp;

&quot;Toponimia aldetik ikertzeko
baliagarria da, baina mendizaleetan ere pentsatu dugu: bide eta
bidaxka guziak ongi markatuak daude, olak, iturriak, zubiak,
kisulabeak...&quot;

&nbsp;



    
        
            &nbsp;&nbsp;Urtarrilean Nafarroako
            ordezkari izendatu zintuen Euskaltzaindiak. Ze lan
            mota egiten duzu?
            Alde batetik, Nafarroako ordezkari bezala egiten
            dudana, erakundeak eremu honetan eman nahi duen
            zerbitzua betetzearena litzateke. Euskaltzaindiaren
            izenean gestioak egitea, gutunak, agiriak...horren
            ardura ere nerea da. Bertzetik, Euskaltzaindiaren
            Jagon sekzioan ere parte hartzen dut, hizkuntza
            sustatu eta gordetzearen erantzunkizuna duen
            sekzioan. 
            Euskaltzaindiaren Delegatu, Onomastika
            batzordearen partaide, Hizkuntza Eskolako
            zuzendari... nola moldatzen zara denetara
            ailegatzeko?
            Nik berez Hizkuntza Eskolan daukat lanpostua,
            Euskaltzaindiakoa gauza gehigarria da. Egiten ditugun
            ikerketak-eta, afizioz egiten ditugu.
            Hizkuntza Eskolan sartzeko eskakizunen
            kopurua nabarmen haunditu da azken urteetan, ze
            erranahi du horrek?
            Duela 5-6 urte 300 ikaslek eman zuten izena, eta
            aurten 1.300dik goiti dira sarrera eskatu dutenak.
            Euskararen inguruko kontzientzia haunditu dela argi
            dago, baina administrazioak jarri behar ditu medioak,
            eta behar sozial horri minimoki bakarrik erantzuten
            dio gaur egun. 
            Euskararen inguruan ze aldaketa somatu
            duzu azken urteetan gure eskualdean?
            Nik Hizkuntza Eskolaren erreferentzia dut, eta han
            ikusi dudanez, badirudi hemengo euskaldun zaharrak
            alfabetatzearen garrantziaz ohartu direla. Azken
            boladan hemengo institutu eta Lanbide Eskoletako
            ikasle gehienak libretik ari dira Hizkuntza Eskolan,
            alfabetatzeko asmoz. Hori hagitz seinale ona dela
            erranen nuke, jendeak euskara aldetik behar bezalako
            prestaketa izateko alfabetatua egotea nahitaezkoa
            delako.
            Aurtengorako ze proiektu ditu
            Euskaltzaindiak Nafarroan?
            Bada, hilabete honetan bertan, martxoaren 21 eta
            22an hain zuzen, Euskaltzaindiak Policarpo
            Iraizozkoari omenaldia eginen dio, sortu zenetik 100
            urte betetzen direla eta. Lekarozko komentuko
            monjearen omenezko jardunaldiak eginen dira
            Iraizotzen, eta haren lana argitara ateratzea ere
            aurrikusia dugu, oso lan interesgarria dela uste
            dugulakoz. 
            &nbsp;
            &quot;Euskararen inguruko kontzientzia
            haunditu egin dela argi dago, baina administrazioak
            jarri behar ditu medioak, eta behar sozial horri
            minimoki bakarrik erantzuten dio&quot;
            &nbsp;
        
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









herriz-herri





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        
HERRIZ HERRI
    



&nbsp; 

Bortziriak



    
        Arantza, Bera,
        Etxalar, Igantzi, Lesaka. 
        
    



Malerreka



    
        Beintza-Labaien,
        Bertizarana, Donamaria, Doneztebe, Elgorriaga, Eratsun,
        Ezkurra, Ituren, Oitz, Saldias, Sunbilla, Urrotz,
        Zubieta. 
        
    



Leitzaldea



    
        Arano, Areso,
        Goizueta, Leitza. 
        
    



Baztan



    
        Baztan. 
        
    



&nbsp;
Saraldea

Sara, Urdazubi, Zugarramurdi. 

&nbsp;



HUNTAZ ETA HARTAZ: LANA


    &nbsp;
    Lanbide Orientabide Zerbitzuak
    bi zentru jarri ditu martxan eskualdean
    Baztanaldea, Bertizarana, Malerreka
    eta Bortzirietarako bat eta Leitzalderako bertzea
    Nafarroako iparraldean bizi diren
    pertsonen informazio, prestakuntza eta lanbiderako orientazio
    premiak betetzeko helburuarekin, Lanbide Orientazio Zerbitzua
    sortu du Cederna-Garalur erakundeak Nafarroako CEIN
    enpresaren laguntzarekin, Aton-Mosaique programaren barnean.
    Ekimen honek, bertze ekimena batzuk aurrikusten ditu
    enpresa-ekonomia alorrean, Nafarroako Mendialdeko ekonomia
    dibertsifikatu eta hobetzeko.
    Zerbitzu hau aurkezteko bi ekitaldi
    egin dira eskualdean, otsailaren 21ean Lekunberrin
    Leitzaldekoa eta 28an Elizondon Baztan-Bidasoa aldekoa.
    Aurkezpenetan azaldu zenez, «lanpostu
    bila ari denari informazioa, aholkularitza eta formakuntza
    modu pertsonalizatu batean eskeintzen dizkion zerbitzua da»
    Lanbide Orientazioaren Zerbitzua. «Eskualde bakoitzak lan
    egiteko eskaintzen dituen aukeretan oinarriturik, herritarrek
    beren gaitasun pertsonal eta profesionalen arabera lan egokia
    aurkitzea» da proiektuaren asmoa. Halere, ez omen du INEMa
    ordezkatzeko asmorik. 
    &nbsp;
    Bulegoak zabalik hainbat
    herritan
    Leitzan, astelehenetan goizeko 11etatik
    2etara eta asteazkenetan 4,30etatik 7,30etara Udaletxeko
    bigarren pisuan zabalik egonen da bulegoa (610676 telefonoan)
    eta Pili Vicente izanen da teknikaria.
    Donezteben, Juansenea etxean kokatu
    dute bulegoa eta asteartetan 11etatik 2etara zabalduko da
    (450397). Elizondoko Balleko Etxean astelehen eta
    asteazkenetan, 11etatik 2etara egonen da (452462). Lesakako
    Herriko Etxean hilabeteko lehen eta hirugarren ortzegunetan
    eskainiko dute zerbitzua 11etatik 2etara (637061) eta Berako
    Herriko Etxean hilabeteko bigarren eta laugarren
    ortzegunetan, ordutegi berdinarekin (630005). Dena den,
    Bertizarana, Urdazubi edo Zugarramurdin «gure zerbitzuetan
    interesatu talde bat izanez gero, joanen gara» adierazi zuen
    Itziar Urbiola, eskualderako teknikariak.
    Interesatuari dirurik kosta gabe emanen
    den aholkularitza-zerbitzu pertsonalizatua izanen da, nahi
    duten guztientzat, eta hainbat gairen inguruan (enplegu eta
    formazioa, zonaldeko lan-merkatua, dirulaguntzak&#133;)
    informazio eguneratua eta egokitua emanen du. «Norberak
    dituen interes eta gaitasunak zonaldeko lan-merkatuaren
    eskaintzarekin parez pare jarri nahi dugu» diote Pili
    Vicente eta Itziar Urbiolak.
    &nbsp; 


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









bortziri





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        
BORTZIRIAK
    



&nbsp; 



    
        
            &nbsp; 
            BERA 
        
    
    

        
            Ikastolako
            egoitza berriaren inaugurazioa martxoaren 16an
            Labiagak egitarau
            zabala prestatu du larunbat eta iganderako
            &nbsp;Kristina BOAN 
            Igande honetan, martxoak 16, ofizialki
            inauguratuko da Labiaga ikastolako ikastetxe berria.
            Hau ospatzeko, astebururako egitarau zabala prestatu
            dute.
            Honela, larunbatean haur jokoak izanen dira
            Altzateko frontoian, arratsaldeko 3,30etatik 6etara. 
            Igandean egun haundia ospatuko dute eta goizeko
            11etan kalejira izanen da herriko musika talde
            ezberdinekin. Zizkuitz txaranga Agerra auzoan barna
            ibiliko da, txistulari taldea Burga eta Herriko Etxe
            aldean eta akordeoi taldea Illekueta auzoan. Ordu
            erdi beranduago bilkura eginen dute Iamotenea
            aintzineko aparkalekuan, handik ikastola berrirainoko
            pasabidea eginez. Ikastolan bertan, agurra eta
            bedeinkapenaren ondotik aurreskua dantzatuko da eta
            gero, hamaiketakoa banatuko da inaugurazio ekitaldian
            parte hartzen dutenen artean.
            Egun osoan bideo emanaldia izanen da ikastetxean
            eta bertan ikasle eta ikasle ohien hainbat
            ekintzarekin osatu den zinta pantailaratuko da.
            Joseluis Telletxea askatu zuten Portugalen
            Portugaleko Auzitegi Gorenak aske utzi zuen Jose
            Luis Telletxea Berako presoa, &quot;estradizioa
            justifikatzen duen arrazoirik ez dagoelakoz&quot;.
            Erabaki honek haserrea sortu du Espainiako Barne
            Ministeritzan eta portugaldarrek
            &quot;bijilantziapean segituko duela&quot; adierazi
            dute. Joseluis iazko martxoan atxilotu zuten Lisboan,
            dokumentazioa ez izateagatik.
            &nbsp;Haur kantu txapelketa
            Berako ikastetxe ezberdinetatik bakarlariak,
            bikoteak eta hainbat taldek parte hartu zuten
            Doneztebeko kanporaketan. 
            &nbsp;Zinegotzi berria 
            Idoia Goñi Lasarte da Herrialdeko zinegotzi
            berria, otsailaren 20ko batzarrean kargua hartu
            ondotik. Idoiak Fermin Garcia ordezkartuko du Herriko
            Etxean. 
            &nbsp;Hirurteko Azpiegitura Plangintza
            Lan bakarra onartu du Nafarroako Gobernuak
            herrirako 1997-99 Hirurteko Azpiegitura Plangintzaren
            barnean. Zehazki, Iparralde eta Caro Baroja karrikak
            zolaberrituko dira, horretarako 1999an 2.036.000
            pezetako dirulaguntza jasoko delarik.
            &nbsp;Ricardo Baroja eskolan lanak
            Ormigoiztatze lanak egiteko eskaintzak Herriko
            Etxeko bulegoan aurkezteko epea ortziralean, martxoak
            14, bukatuko da. Lanak martxoaren 31tik apirilaren 6a
            arteko astean egin beharko dira.
            HBko Mahai Nazionalaren
            gartzeleratzeari buruz aurkeztutako mozioa erdizka
            onartu zen plenoan Herrialde eta HBren botoekin. Ez
            zen beraien aske uztea eskatu, alkateak hori
            justiziaren esku dagoela erran baitzuen, bai ordea
            bertze puntuak.
            
        
    
    


&nbsp;


    &nbsp; 
    &nbsp;
    LESAKA 




    
        Kirol
        ekitaldietarako laguntzak banatu ditu Udalak
        Arkupe elkartearen
        biltzarra larunbatean ospatuko da
        &nbsp;Aitor AROZENA
        Udalak zenbait kirol ekitaldietarako dirulaguntza
        ematea erabaki zuen azken udal batzarrean. Honela, Lesaka
        Hiria Nazioarteko Xake txapelketa Irekiaren laugarren
        ediziorako 122.500 pezeta eman ditio Beti Gazte
        elkarteari. Elkarte berak, bi txirrindulari probarako
        laguntza eskatu zuen: maiatzaren 25eko Euskadiko
        txirrindularitza txapelketa, 2. urteko jubenil mailan eta
        ekainaren 14ko Nafarroako jubenilen txapelketa. Alkateak
        erran zuenez Federazioak ez ditu bi probak onartzen eta
        bat aukeratzekotan, Euskadiko txapelketari 295.000
        pezetako dirulaguntza ematea erabaki zuen udalbatzak.
        Arkupe pilotazale elkartearen
        biltzarra larunbatean ospatuko da
        Arkupe pilotazaleen elkarteak larunbat honetan,
        martxoak 15, arratsaldeko 6etan lehen deialdian eta
        6,30etan bigarrenean, urteko biltzar orokorra ospatuko
        du. 
        Iazko biltzarreko akta irakurri ondotik, kontuen
        egoeraren berri eta iaz egindako aktibitateen balantzea
        eskainiko da. Ondoren, 1997 urterako aktibitateen
        egitaraua eta aurrekontuak ikusiko dira. Eskari-galderen
        aitzinetik, Zuzendaritza Batzordearen berritzeari buruz
        arituko dira. Batzordeak bere kezka azaldu du azken
        biltzarretara jende gutti agertzen delako eta dei berezia
        luzatu du aurtengoan azaltzeko. Ondotik luntx-a banatuko
        da.
        Herri Batasunako Mahai Nazionalaren
        gartzelaratzea ez zuen salatu udalak
        Lesakako HBk aurkeztutako mozioan, Mahai Nazionalaren
        kartzelaratzea salatu eta aske uztea eskatzeaz gain,
        gatazkaren soluzioa negoziazioa eta elkarrizketaren bidez
        etorriko dela aipatzen zen.
        Alkateak egoera ez dela lasaia onartu arren,
        &quot;bertze bi pertsona bahituak daudela&quot; gogoratu
        eta HBrentzat &quot;elkarrizketa besteak euren ideietara
        joatea dela&quot; erran zuen. EAk bere aldetik, bertze
        proposamen alternatiboa aurkeztu zuen, Mahai Nazionala
        gartzelaratzearekin ezadostasuna azaldu ondotik,
        &quot;ETA eta MLNV delakoari, bortxakeria
        baztertzea&quot; eskatuz. Bai bata eta bai bertzea ez
        zituen onartu udalbatzak.
        &nbsp;Oskorri taldearen kontzertua frontoian
        martxoaren 14an, Korrika Kulturalaren barnean
        Oskorri, Kepa Junkera eta Kukubiltxoren musika eta
        antzerki emanaldia burutuko da ortziralean, martxoak 14,
        gaueko 10etan herriko frontoian, Korrika Kulturalaren
        barnean Euskara Mankomunidadeak antolatuta.
        Iñurrategitarren diapositiba emanaldia 
        Datorren asteartean, martxoaren 18an, arratseko 8etan,
        I&#150;urrategi anaien diapositiba emanaldia burutuko da
        Matxinbeltzenean. Kanchenjunga eta Shisha Pangma
        mendietara egindako igoeren irudiak ikusgai izanen dira
        Bortzirietako euskaltegiak antolatutako ekitaldian.
        &nbsp;Hirurteko Azpiegitura Plangintza
        Nafarroako Gobernuak Hirurteko Azpiegitura
        Plangintzaren barnean hiru lani laguntza ematea onartu
        du: Izotzaldeko ur-hornidura lanak (67.140.000 pezeta
        1999. urtean), Onin errekako zubia zabaltzea (1998.
        urterako 9.360.000 pezeta) eta Frain auzorako bideak
        moldatzea (70 milioi, 35 aurten eta 35 milioi 1998an)
        &nbsp;Korrika Kulturala
        Korrika igande gauerdian pasatuko da herritik eta
        horren inguruan zenbait ekitaldi ospatuko dira igandean
        bertan: 3,30etan Korrika Ttikia, 5,30etan haurren
        antzerkia eta 6,30etan Pocahontas filma. Martxoaren 21ean
        Dementzia eta Debekatua taldeen kontzertua Atxaspin.
        
    




    
        
            &nbsp; 
            &nbsp;
            &nbsp;
            
                ETXALAR 
            
        
    




    
        Etxalarlasa
        izeneko bidegurutze inguruko proiektu guziek oztopoak
        dituzte 
        Martikoren azken
        proiektuari Iruñetik baimena ukatu diote
        &nbsp;Pello APEZETXEA
        Herriko baimenak eta bedeinkapenak izanagatik,
        Martikoren proiektuari, janari prestatuak egiteko
        lantegiari, alegia, ezezkoa eman diote Iruñetik.
        Zenbatgarren proiektua da Iruñetik oztopatu dutena?
        Gasolindegia, tailer teknikoa, kamionentzako idorpea, eta
        horrelakoak egiteko eskaerek ezezko borobila izan dute
        Gobernutik. 
        Arrazoia, aitzakia ez bada, errepidea zabaltzeko tokia
        errespetatu behar dela. Zenbat urte dira arrazoi hori
        ematen ari direla? Oraindik, ordea, dakigunez, ez da
        inolako proiekturik prestatu errepidea zabaltzeko. Ez
        dakigu, bada, bidea zabalduko den edo ez, edo eta, egiten
        bada, nondik zabalduko den, orain pentsatzen ez den
        lekutik ere egiten ahal baitute. 
        Baina bitartean lantegiei bidea itxi, bai, egin zaie.
        Altxata elkartearen batzarra
        Iazko Kontuak onetsi, eta urte honetan ere zenbait
        gauza antolatzeko gogoa berritu zuen urteko Batzarrak. Ez
        da gutti, behar bada. Dena den, horretarako gehainbat
        mugitu behar duen Junta berritzeko izenak eman ere egin
        zuten batzarkideek. Beraiekin solastea gelditzen da, ea
        onartzen duten edo ez Juntako izatea; emandako izen
        gehienak ez baitzeuden bilkuran. Nolanahi joaten den,
        Batzarra benpin itxurosoa izan zen. Eta hamaiketako
        itxurosoarekin akautu zen, noski.
        &nbsp;Lurperatzaile berria
        Jose Angel Goienetxek eginen du hemendik aintzinera,
        Jose Mari Santestebanek utzitako kanposantuko lurperatze
        lana.
        &nbsp;Mus txapelketa plazan 
        Ez da gertaera bitxia? Larunbat arratsaldez musean
        aritzeko hamabi bikote plazan biltzea, alegia. Hortxe
        dituzue argazkian. Euskararen Korrika girotzen joateko
        ekitaldia izan zen.
        
    




    &nbsp; 
    &nbsp; 
    &nbsp; 
    IGANTZI




    
        Igande
        honetan, arratseko 11,30etan pasatuko da Korrika herritik
        Hasi dira asteazken eta
        larunbatetan haurren gimnasia ikastaroak
        &nbsp;Oskar TXOPERENA
        Igande honetan, eguerdi ondotik hasita, besta ederra
        izanen da Igantzin. Korrika pasatzen den egun bererako
        antolatu dute Korrika Kulturala Euskara Batzordeak eta
        Guraso elkarteak.
        Hasteko, arratsaldeko 4etan eginen da Korrika Ttikia,
        eta ondotik, Euskaraokea, kantak, bertsoak eta berendua
        izanen dira haurrekin. Ilunabarreko 8etan besta eta
        iñauterietako diapositiba emanaldia izanen da, Korrika
        ailegatu bitarteko tartea Biltokin egindako afari batekin
        beteaz (Txartelak ostatu guzietan erosten ahal izanen
        dira 14a bitartean).
        Gaueko 11,30etan da ailegatzekoa Korrika eta
        kilometroak horrela daude banatuak: kruzerotik Piedadeko
        gainera eskolak; Piedadeko gainetik Lesakara arte
        Biltokik eta Udalak.
        &nbsp;Biltokiko batzarra
        Uste baino arinago joan zen aurtengo Biltokiko
        batzarre nagusia. Bi gai ziren eztabaidagarrienak
        gai-ordenean: Biltoki Ttikikoa eta jantokiarena.
        Lehendabizikoan, eztabaidatu ondotik, elkartea gazteei
        bilerak egiteko irekitzea erabaki zen, lokal berriaren
        gaia juntaren esku utziz. Bigarrenean berriz, gauzak
        orain ongi doazela erran zuten juntakoek, eta baimena
        guraso elkartekoek urtero eskatu beharko dutela erabaki
        zen. Bi puntu hauen ondotik, juntako zenbait partaide
        berritu ziren eta juntan inoiz egon gabekoak aukeratu
        zituzten bazkideek: lehendakariorde, Javier Guerra;
        idazkari, Jaione Sein; diruzain, Ana Iturbide; bokalak,
        Mikel Eugi eta Patri Arburua.
        &nbsp;Gimnasia ikastaroa
        14 haur daude martxoaren hasieratik gimnasia
        ikastaroetan. Bi gazte etortzen dira astean bitan
        Lesakatik: asteazkenetan, 6etatik 7,30etara eta
        larunbatetan 9,45tik 11,15etara.
        &nbsp;Kinto afaria
        Martxoaren 22an kinto afaria dute 1944an jaiotakoak
        Arantzako Aterpen. Joan nahi dutenek betiko lekuetan eman
        beharko dute izena lehenbailehen.
        Bazituen Korrikak urte mordoxka Igantzitik pasatu
        gabetenik, 1991n pasatu baitzen azkenekoz. Oraingoan
        gabaz pasatzen bada ere, giro ederra izanen da seguraski.
        Argazkia: Oskar
        
    




    
        
            &nbsp; 
            &nbsp;
            &nbsp;
            ARANTZA
        
    




    
        Gaztetxo
        mailako sokatira taldea Nafarroako Herri Kirol
        txapelketaren finalean arituko da
        Haur mailakoak ez zuen
        finalerako txartelik lortu
        &nbsp;Elixabet eta Garbiñe
        Nafarroako Jolas Kirolen barnean, Herri Kirol
        txapelketan herriko bi taldek parte hartzen ari dira,
        kadete edo gaztetxo eta infantil edo haur mailan.
        Gaztetxo mailako taldeak finalerako sailkatzea lortu
        duen bitartean, haur mailako taldea kanpoan gelditu da.
        Gaztetxoak, finalean parte hartu behar dutenen artean
        puntu gehien dutenak dira. Ea Lakuntzan jokatu behar den
        finalean postu ona lortzen duten.
        &nbsp;Nafarroako Haur Kantari txapelketa
        Nafarroako Haur kantu txapelketan herriko bi taldek
        parte hartu dute, &quot;Amari bihotzez&quot; eta
        &quot;Adiskide tarta bat&quot; kantuekin. Lehen kantak
        Amaia Telletxea eta Nerea Altzurik eginiko letra eta
        musika du eta bigarren kantan, kantari guziak sukaldariz
        jantziak ateratzen dira. Lehenengo kanporaketa
        Doneztebeko Bordatxon izan zen eta hurrengo kanporaketan
        jakinen dute finalerako sailkatu ote diren.
        &nbsp;Sutea Aientsa eta Ekaitzan
        Otsailaren 27 eta 28aren arteko gauean sutea izan zen
        Aientsa auzoan. Aoztikobordako pinadi puska bat ere erre
        omen zen. Bonberoak ere deitu behar izan zituzten, sutea
        nahiko haundia zelako. Hurrengo egunetan Ekaitza aldean
        ere suteak ikusi ziren.
        &nbsp;Txotx Eguna Ekaitza elkartean
        Otsailaren 28an, Txotx Eguna ospatu zuten Ekaitza
        elkartean. Afaltzera 60 lagun bildu ziren eta
        Seroinbordako sagardo ederra probatzeko aukera izan
        zuten, 150 litroko kupeletik. Lizaso eta Ega&#150;a
        bertsolariak eta Olatz eta Leire herriko trikitilari
        gazteek giroa animatu zuten.
        &nbsp;1997-99 Hirurteko Azpiegitura Plana
        Arantzako udalak aurkeztutako lanetatik bakarra onartu
        du Nafarroako Gobernuak: Osiña eta Lareta karriken
        zolaberritzea. Horretarako 4.888.000 pezeta emanen ditu
        datorren urtean.
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;















kirolak







1997-ko Martxoaren 13a-
201. zenbakia



    
        
KIROLAK
    



&nbsp; 





Areso eta
Beti Gazteko mutilak bikain aritu ziren Munduko Sokatira
txapelketan

Lesakarrek
zilarrezko bi domina eskuratu zituzten, 560 eta 640 kilotan

Aresoarrek
Euskadi ordezkatu zuten 600 kilotan, brontzezko zilarra lortuz

&nbsp;&nbsp;

Aitor AROZENA

&nbsp;



    
        Ingalaterrako Torbay herrian
        burutu zen Munduko Sokatira txapelketatik sari eta domina
        ugari etxeratu zituzten eskualdeko bi taldeek.
Lesakako Beti Gazte taldekoek klub arteko
        txapelketan parte hartu zuten, 560, 600 eta 640 kiloz beheitiko
        kategoriatan. Pisu ttikian, finalera ailegatu ondotik St.
        Pats talde irlandarraren kontra galdu zuten lesakarrek,
        nahiko erraz. 640 kilotan berriz, finalerdietan Irlandako
        Clonmay taldea kanporatu eta gero, finalean Ingalaterrako
        Dak taldea nagusitu zitzaien. 600 kilotan, azkenik,
        laugarren postua eskuratu zuten. Beraz, zilarrezko bi
        domina eskuratu zituzten eta Beti Gaztekoak pozik ageri
        ziren emaitza horrekin. «Lan haundia egin behar izan
        dugu hau lortzeko. Finaletan nahiko aisa galdu genuen
        baina aitzinetik ederki aritu ginen. Hagitz kontent
        gaude» zioen Beñardo Iantzi, tiralarietako batek.
        &nbsp;Aresok
        brontzezkoa 600 kilotan
        Aresoko taldeak Euskadiko
        txapelketa irabazi zuen 600 kilotan eta, honenbertzez,
        Munduko txapelketan Euskal Herria ordezkatzeko eskubidea
        eskuratu. Furgoneta bidai astuna egin eta zenbait arazo
        izan bazituzten ere, ederki aritu ziren eta hirugarren
        postua bereganatu zuten, Irlanda eta Ingalaterraren
        atzetik.
        Ez ziren, ordea, honat ekarritako
        domina bakarrak izan. 680 kilotan, gehien bat Abadiñoko
        tiralariek osatutako Euskadiko selekzioarekin batera
        aritu ziren Beti Gazteko Beñardo Iantzi eta Josean
        Urruska eta brontzezko domina golkoratu zuten. 640
        kilotan Jesus Mari Telletxea, Joxe Angel Mitxelena eta
        Carmelo Mitxelena aritu ziren Euskadirekin, laugarren
        postua lortuz. Azken domina Carmelo Mitxelena eskuratu zuen,
        560 kilotan hirugarren izan baitzen Urrestillakoekin
        batera.
        Ingalaterran izandako antolakuntza
        nahiko eskasa izan zela adierazi dute bi taldeetako
        kirolariek, batez ere Gasteizen iaz burututako
        txapelketarekin konparatuz. Alde batetik, aresoarrek ez
        zuten hotelean lekurik aurkitu. Batzuk Euskal Herriko
        bertze taldekoen geletan sartu baziren ere, bertzeak
        furgonetako ohasketan lo egin behar izan zuten. Klub
        arteko txapelketan aritu zirenak berriz, bigarren egunean polikiroldegian
        bertan ezin izan zirela dutxatu salatu zuten.
        &nbsp;Tiralariak
        banan-bana
        Aresoko taldea osatu zuten
        tiralariak hauek izan ziren: Xabier Arraras, Mikel
        Arraiago, Jexus Artola, Txomin Artola, Mikel Baraibar,
        Patxi Baraibar, Boni Etxetxikia, Argoitz Hernandorena,
        Juan Mari Izeta, Joseba Olazabal, Joxe Martin Ontsalo,
        Joxe Otermin, Jabier Otermin, Migel Anjel Sukunza, Josu Etxezarreta
        (entrenatzailea), Jabier Perurena (botileroa) eta Txomin
        Belauntzaran (laguntzailea).
        Lesakatik joan zen ordezkaritza,
        berriz, honako tiralari hauek osatu zuten: Jose Angel
        Mitxelena, Karmelo Mitxelena, Agustin Zubieta, Iñaki
        Igoa, Igor Telletxea, Imanol Telletxea, Jexux Mari
        Telletxea, Mikel Almandoz, Pascual Taberna, Gerardo
        Telletxea, Alejo Sarobe, Beñardo Iantzi, Josean Urruska
        (Baztan) eta Gerardo Telletxea (Etxalar).
        Bi taldeetako mutilek ederki
        merezitako omenaldiak eta ongietorriak jaso zituzten
        beraien herrietan. 
        &nbsp;
        Goñik
        ez zuen bigarren mailako txapela janzterik izan
        Kokak
        22-20 irabazi zion oronoztarrari emozioz betetako
        finalean
        Errandonea
        izanen da eskualdeko pilotari bakarra lehen mailakoan
        &nbsp;
        Juantxo Koka donostiarra da
        bigarren mailako txapeldun berria, jendez gainezka zegoen
        Atano III. pilotalekuan jokatutako finalean 22-20 irabazi
        baitzion Mikel Goñi oronoztarrari.
        Partidu polita jokatu zuten biek.
        Hasieran, frexko zegoelarik, hamar tantu segidan egin
        zituen Goñik (10-0) eta pilotari haundia izateko gaia
        baduela erakutsi zuen. Hortik aitzinera, ordea, hobetu
        behar dituen akatsak ere nabarmendu zitzaizkion:
        prestakuntza fisiko guti, erregulartasun eza eta pilota
        errexak galtzea. Sobera arriskatuz, zenbait dejada egiten
        saiatu zen baina ez zitzaion ongi ateri. Hamarna eta
        hamabosna berdindu ondotik, 15-20 aitzindu zen Koka.
        Bazirudien dena galduta zegoela, baina oronoztarrak bere azken
        indarrak bildu eta hogei tantutara berdintzea lortu zuen.
        Azkenean, ordea, Juantxo Koka donostiarra nagusitu zen,
        bigarren mailako txapelaz gain, hasi berria den lehen
        mailako eskuz banakako txapelketan parte hartzeko
        txartela eskuratuz.
        Txapelketa nagusian, beraz, Inaxio
        Errandonea izanen da eskualdeko ordezkari bakarra. Final
        laurdenetan sartuko da jokoan, apirilaren 5ean.
        Kontrarioa martxoaren 22an ezagutuko du, baina Lasa III,
        Lejardi edo Titin III izanen da.
        &nbsp;
        Bi aldiz saiatu arren Mikel
        Saralegik ez zuen 326 kiloko harria altxatu Leitzan
        Mikel Saralegi leitzarrak ez zuen
        munduko marka berria jartzerik izan martxoaren 2an bere
        herrian ospatutako jaialdian. Korrika Kulturalaren
        barnean AEKk antolatutako ekitaldian, 326 kiloko harria
        zuen aurrez aurre, baina bi alditan saiatu zen arren ez
        zuen bizkar gainean berdintzerik izan. Lehenbiziko saioan bularreraino
        eraman zuen harria, baina hortik ez zen pasatu. Hamar
        minutu zituen bigarren saialdia egiteko. Ongi pentsatu
        ondotik berriro heldu zion harriari, baina honetan ez zen
        belaunetik gora pasatu.
        Halere, frontoian bildutako 500
        lagunen txaloak jaso zituen Saralegik. Leitzarra
        kopetilun agertu zen, bere sorterrian huts egiten zuen
        lehen aldia baitzen eta Korrika eta euskararen aldeko
        jaialdia zelakoz eta «horrek min gehiago ematen du».
        &nbsp;
        Miriam Blas irabazle&#133;
        Berako Mirian Blas suertatu zen
        Obanosko Arnotegiko Ermita mendi bizikleta Sari Nagusian.
        Gure Txokoako txirrindulariaren gibeletik Eneritz
        Iturriaga (Baque) eta Raquel Navarro (C. Rural) sailkatu
        ziren.
        &#133;eta Garro lesionatua
        Proba berean lesionatu zen Juan
        Carlos Garro. Lehenbizikoa zoaien eta jautsiera batean
        erori egin zen beratarra, eskapula eta klabikula xehetuz.
        Hilabetez geldirik egon beharko du.
        Rafa Maritxalar
        Atleta lesakarra 53. postuan
        sailkatu zen Alcorconen burututako Espainiako kross
        txapelketan. Juan Jesus Zubieta beratarra 84. lekuan
        sartu zen. Federazioka Nafarroa hamargarren klasifikatu
        zen.
        Lesakako Herri
        Lasterketaren
        bosgarren edizioa apirilaren 13an
        burutuko da. Maila guztietako korrikalariei zabaldua da
        proba hau eta goizeko 10etan hasiko da aurrebenjamin
        mailako laisterketarekin. Proba nagusia, 12,30etan hasiko
        da. Izena, proba hasi baino ordu terdi lehenago ematen
        ahal da. Argibide gehiagorako 627555 edo 637948 (Julen)
        telefonoetara deitu 
        
    



&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









IDATZI DIGUTE ...







1997-ko Martxoaren 13a-
201. zenbakia



    
        
IRAKURLEAK IDAZLE 
    



&nbsp;



    
        &nbsp;IRAKURLEEI:
Euskal
        Herritik kanpo bizi zareten euskaldunon berri eman nahi
        genuen ttipi-ttapa aldizkariaren bitartez, «euskaldunak
        atzerrian» izena duen erreportai bat prestatzen ari
        baikara. Horretarako, zuen bizimodua eta orohar
        euskaldunek atzerrian dituzten ohituretaz informatzea
        eskertuko genizueke. Hortarako posta elektronikoak ematen
        digun aukeraz baliatu nahi genuke, hartu-emana ariñagoa
        izaiteko. Lan hori pixkat errexteko galdera sorta bat
        prestatu dugu, nahi izanez gero erantzutea daukazutena.
        Hona hemen: 
        
        - Nondik idazten diguzu? 
        - Bertze euskaldunekin ezagutzen al duzu hor inguruan?
        Nolako erlazioa duzu beraiekin? 
        - Zu bizi zaren inguruan badago Euskal Etxerik? Euskal
        Etxeek nolako dinamika segitzen dute? Aktibidade
        berezirik izaten da (dantzak, ikastaroak, bestak&#133;)?
        - Hemen non duzue familia? Bisita egiterat etortzen
        zarete?
        - Bertzelako euskal elkarterik ba al dago?
        - Zuen familian nor izan zen horrat joan zen
        lehenbizikoa? Zenbatgarren generazioa zarete?
        - Zuen artean, etxean, lagunartean&#133; euskaraz
        solasten duzue?
        - Ze eritzi du horko jendeak euskaldunei buruz?
        - Hemengo eta horko ohiturak arras diferenteak izanik, ze
        desberdintasun nagusi aipatuko zenuke?
        - Nafarroaren mendialdekoa den jende gehiago bizi al da
        hor? Interneteko helbiderik baldin badute, haien
        direkzioa jakin nahi genuke.
        - Euskera eta horko lengoaia. Zein leku du bakoitzak?
        - Nolako lanbideak dituzue hor bizi zareten euskaldunak?
        
        Hauek dira gutti goiti-beheiti erantzutea nahiko genukeen
        galderak, baina zuri bertzelako gairik aipatzea
        bururatzen bazaizu, gustora hartuko dugu. Honetaz gain,
        hor bizi zareten euskaldunen &#150;familia,
        lagunartea&#133;&#150; argazkiren bat bidaliko bazenigu
        aunitz eskertuko genizuke. Hauxe da gure direkzioa:
        
        ttipi-ttapa
        
        ttipi@encomix.es
        Herriko Etxeko Plaza, 1
        E-31780 BERA 
        Tfnoa: (--) 3448 631188
        Faxa: (--) 3448 631291
        
        Gure eskariak
        gehiegizkoak izanez ez direlakoan eta aldez aurretik
        eskerrak emanez, agur bero bat ttipi-ttapatik. 
        Goraintziak.
        
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Aurreko aleak









    
        AURREKO
        ALEAK 
    




    
        
            

1996-ko Uztailaren 4a. 185. alea
        
        
    
    
        
            

1996-ko Irailaren 12a. 189. alea
        
        
    
    
        
            

1996-ko Irailaren 26a. 190. alea
        
        
    
    
        
            

1996-ko Urriaren 10a. 191. alea
                
            
        
        
    
    
        
            

1996-ko Urriaren 24a. 192. alea
            
        
        
    
    
        
            

1996-ko Azaroaren 7a. 193. alea
            
        
        
    
    
        
            

1996-ko Azaroaren 21a. 194. alea
            
        
        
    
    
        
            

1996-ko Abenduaren 5a. 195. alea
            
        
        
    
    
        
            

1996-ko Abenduaren 19a. 196.
                alea 
        
        
    
    
        
            

1997-ko Urtarrilaren 16a. 197.
                alea 
        
        
    
    
        
            

1997-ko Urtarrilaren 30a. 198.
                alea 
        
        
    
    
        
            

1997-ko Otsailaren 13a. 199.
                alea 
        
        
    
    
        
            

1997-ko Otsailaren 27a. 200.
                alea 
        
        
    






    
        &nbsp;
hasierakoa
 || 
erreportaia
 || 
elkarrizketa
 || 
herriz-herri
 || 
kirolak
 || 
jaiotzak-ezkontzak-heriotzak
        || 
irakurleak
        idazle
        (berria)
|| 
aurreko aleak
    










malerreka





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        
MALERREKA 
    



&nbsp;


&nbsp;


    SUNBILLA
    &nbsp;




    
        
Juan Tomas Latasa da Ulibeltzak
        elkarteko lehendakari berria
        Arkupeak
        elkarteko jubilatuek urteko besta egin zuten
        &nbsp;
Josune eta Isabel
        Martxoaren 2an, igandearekin, bildu
        ziren Ulibeltzak elkarteko batzorde berriko zortzi
        partaideak. Beraien arteko bozketa egin ondotik, aurtengo
        junta aukeratu zuten. Honela, lehendakaria Juan Tomas
        Latasa izanen da; lehendakariordea, Juan Luis Altzugarai;
        idazkaria, Florentino Gelbenzu; diruzaina, Jose Bizente
        Ibarra, eta bokalak, Jesus Mª Jorajuria, Jose Mª
        Arretxea, Edurne Urroz eta Fermin Andueza.
        Martxoaren 22an elkartuko dira
        iazko junta eta aurtengoa. Honela, lehendakari ohiak
        elkarteko giltza eta bi urteko balantzeaz gain,
        kontseiluak emanen dizkio lehendakari berriari. Ondoren,
        ohiturak agintzen duen bezala, afaria eginen dute.
        &nbsp;Jubilatuen
        bazkaria
        Urtero bezala, aurten ere
        Jubilatuen Eguna ospatu zen otsailaren 23an, Arkupeak
        elkartearen antolakuntzapean. Lehenik, meza izan zuten
        hildako sozioen omenez eta ondotik mus txapelketa.
        Berrogei bat lagun bildu ziren Ulibeltza elkarteko
        bazkarian eta azkenik dantzaldia izan zuten, Onofre
        akordeolariaren animazioarekin.
        Malerrekako zenbait bide
        moldatuko dira Hirurteko Planaren barnean
        Nafarroako Gobernuak onartu berri
        duen Hirurteko Planaren barnean Sunbilla, Malerreka eta
        Bertizaranako zenbait bide moldatuko dira. Honela,
        Bidasoa-Berroaran mendietako Zubizarko bidea moldatzeko
        11.834.000 pezetako inbertsioa eginen da aurten.
        Donamarian, Arkaitz Gaina, Senberroa, Mitxeo Berria eta
        Errekartea-Zanibarreako bideak moldatuko dira. Nafarroako
        Gobernuaren inbertsioa 15.882.000 pezetakoa izanen da eta
        aurten ordainduko da. Azkenik, Urrozko
        Berraburua-Txispeko, Maiteneko eta Aizpeko bideak
        moldatzeko 53.936.000 pezetako inbertsioa aurrikusia dago
        1999. urterako.
        Lozabiango bidea moldatzea (ia 28
        milioi), ordezko lan bezala utzi du Iruñeak.
        Ehiztariek denboraldia
        akitu dute
        Ehiztariek bere denboraldia akittu
        dute eta hau afari eder batekin ospatu zuten. Beraien
        emazteak ere egon ziren Ulibeltzak elkarteko afarian eta
        ondotik animazioa izan zuten Modesto akordeolariarekin.
        (ARGAZKIAN)
        
    




    
        
            DONEZTEBE
            
        
        

            
                &nbsp;
Musika eskolakoek
                banda sortzeko asmoa dute
                Ortziralean
                eginen dute jendaurreko agerraldia
                Txema
                ALDABE
                Oraindik pausu hori emateaz
                ziur ez badaude ere, ortziral honetan, martxoaren
                14ean, eginen dute musika banda sortzeko
                asmoarekin dabiltzan musikariek jendaurreko
                lehendabiziko agerraldia. Horretarako aprobetxatu
                nahi dute Musika Eskolak zinean egin behar duen
                kontzertua.
                Banda sortzeko ideia eta
                aukera joan den urte erdialdera ikusi zen,
                gehienak Musika eskolako ikasleak baitira.
                Geroztik, asteazkenero egiten dituzte entsaioak,
                Mikel Ripodas irakasle dutela. Oraingoz honako
                musikari hauek dira bandakideak: David Mindegia
                (tronpeta), Laura Reguera (tronpeta), Alberto
                Zunzarren (tronpeta) Xipano Telletxea
                (saxofoi-tenorea), Andoni Bertiz (tronpeta),
                Oskar Mindegia (bateria), Ion Apeztegia
                (saxofoi-altua) eta Iker Irazoki (saxofoi-altua).
                &nbsp;Belarraren
                desafioa
                Luismari Belarra aizkolari
                doneztebarrak desafioa luzatu dio Arria V.ri.
                Belarrak hiru aukera proposatu dizkio, beti ere
                alde bakoitzak milioi erdia jarriz. Hau
                idazterakoan ez dakigu apostua onartu den.
                Erreka mendi taldea
                Xabierrera
                Xabierrera irteera prestatu
                du Erreka mendi taldeak, larunbat honetarako,
                martxoak 15. Autobusa goizeko 5etan aterako da
                eta Noaineraino eramanen ditu. Handik Xabierrera
                oinez eta harat joanen da eske autobusa. Errekako
                bazkideak direnek 1.200 pezeta ordaindu beharko
                dute eta ez direnek, berriz, 1.400 pezeta. Izen
                ematea Titi tabernan egin daiteke, 450271
                telefonoan.
                Ipuin ordua
                «Ipuin ordua» izeneko
                ipuin saioa ospatzen da liburutegian hamabortz
                egunetik, asteazken arratsaldeko 5etan. Ipuinak,
                hiru eta zortzi urteko haurrei zuzenduak dira.
                Norbaitek ipuinak kontatzera animatzen bada, aski
                du liburutegira joatea edo 451712 telefonora
                deitzea, arratsaldeko 5etatik 8etara.
                Zinema akitu da
                Zinema sasoia akitu da eta
                azken pelikula martxoaren 2an bota zuten. 1996-97
                denboraldia laburra izan da, ez baitira hamalau
                pelikula bertzerik eskaini Doneztebeko zinean.
                Koteto Ezkurra 
                erremontelaria larunbatean
                ezkondu zen, Doneztebe bertako Ixabel
                Apezetxearekin. Ezkonbidaia akitu arte ez du
                partidurik jokatuko.
                &nbsp;Judo
                txapelketa
                Igande honetan burutu zen
                Frantzia, Kuba, Espainia eta zenbait autonomien
                arteko judo txapelketa Doneztebeko frontoian,
                senior mailako gizaseme eta emakumeen artekoa,
                hain zuzen ere.
                Ostatu berria
                zabaldu da herrian,
                Merkatari karrikan. Irrintzi izena paratu diote.
                &nbsp;Euskara
                ikasten
                ari diren langabetuek
                dirulaguntza jasoko dute Malerrekako
                Mankomunitatetik, horretarako 100.000 pezeta
                onetsi baitzuen azkeneko bileran.
                &nbsp;Zirkoa
                izan zen martxoaren 4 eta
                5ean. Ikusmin haundia sortu zuen eta bi saioetan
                bete egin zen karpa. Hemen ikusten ez diren
                animaliak ikusteko aukera izan zen.
                
            
        
    


&nbsp;


    MALERREKA




    
        &nbsp;Babes
        Ofizialeko Etxebizitza nahi duenak lehenbailehen aurkeztu
        beharko du eskaria
        &nbsp;
ttipi-ttapa
        Donezteben eraikiko diren Babes
        Ofizialeko hamasei etxebizitzetako bat eskuratu nahi
        dutenek, martxoaren 21a baino lehen aurkeztu beharko dute
        beraien eskaria Doneztebeko Udaletxeko idazkaritzan
        (astelehenetik ortziralera, goizeko 9etatik 2etara).
        Hamasei pisuak Doneztebeko Ameztia
        ondoko zelaian eraikiko badira ere, Doneztebe, Donamaria
        eta Oizko udalen artean banatuko dira. Honela, 90 metro
        erabilgarri izanen dituzten 8 etxebizitzetatik 5
        Donezteberen esku izanen dira, 2 Donamariaren esku eta
        bertzea Oizko udalaren esku. 58 metro erabilgarri izanen
        dituzten 6 etxebizitza eginen dira (3 Doneztebek, 2
        Donamariak eta 1 Oitzek). Azkenik, 49 metro erabilgarri
        izanen dituzten bi etxebizitza eraikiko dira, bana
        Doneztebe eta Donamariarentzat.
        Eskariak egiteko zenbait agiri
        aurkeztu beharko dira, bertzeak bertze etxearen eskaera
        eredua, 1995eko errenta aitorpena, familia liburua,
        Nortasun Agiriaren eta Identifikazio Fiskalerako
        Kodigoaren fotokopia konpultsatua eta bizileku eta
        ondasun higiezinen katastroaren egiaztagiria.
        Nahi izanez gero, bertze zenbait
        paper aurkeztu ahal izanen dira. Dena den, informazio
        gehiago nahi izanez gero edo eskari-ereduak jasotzeko
        Doneztebeko Herriko Etxera joan behar da.
        &nbsp;Kinto bazkaria
        Larunbatean, martxoak 15, 1971.
        urtean Malerrekan jaiotakoek kinto bazkaria izanen dute.
        Bazkaria Doneztebeko Belarra kafetegian eginen da.
        Iazko
        kontuak eta zenbait mozio onartu ditu Donamariako Herriko
        Etxeak
        Ia 15
        milioiko defizitarekin akitu du urtea
        &nbsp;
ttipi-ttapa
        Joan den urtean egindako lan eta
        inbertsio ugariren ondorioz, 14&#146;9 milioi pezetako
        defizitarekin akitu zuen urtea Donamariako Herriko
        Etxeak. Dirusarrerak 55&#146;3 milioi pezetakoak izan
        ziren eta irteerak, berriz, 70&#146;3 milioikoak. Halere,
        aurreko urtekoekin berdindu egin da, kontuan hartuz
        kutxan 12&#146;7 milioi pezeta zeudela eta baloreetan
        (fidantzak, IRPF&#133;) bertze hiru milioi terdi, guztira
        16&#146;3 milioi.
        Joan den urteko inbertsiorik
        fuerteenak uraren obra akitzea, Herriko Etxeko lanak eta
        Gazteluko Ostatua moldatzea izan ziren.
        &nbsp;Udalbatzarrean
        hiru mozio onartu ziren 
        Errepideen egoera hobetzea eskatuz,
        HBk aurkeztutako mozioa onartu zuen Donamariako udalak.
        Eraberean, HBko Mahai Nazionalaren gartzelaratzea salatuz
        eta beraien aske uztea eskatuz aurkeztu zen mozioa ere
        onartu zen.
        Azkenik, Bardeetako poligonoa
        deuseztatzea ere eskatu du udalak. Mozio hau Tuterako
        Herriko Etxeak bidalitakoa zen.
        Bertzalde, iazko maiatzean egindako
        udal erroldaren arabera 394 biztanle daude Donamarian,
        195 gizonezko eta 199 emakume. 1995ko urtarrilan baino 11
        lagun gehiago.
        Oihanberritzeak
        Iturengo mendietan
        &nbsp;Iban
        ISASI
        Iturengo Untzaleku, Galardi eta
        Tellegi inguruetan mendi plantazioak egiten ari dira
        Nafarroako Mindegiak enpresako langileek. Lan hauek 10
        milioi pezetako aurrekontua dute. Iturengo Herriko Etxea,
        bere aldetik, zuhaitzak landatzen ari da, lehendik
        egindako plantazioetan hutsik gelditutako eremuetan eta
        bide bazterretan. Milioi terdi gastatuko du Udalak lan
        honetan. Plantazioekin segituz, aipatu behar da eskolako
        neska-mutikoek bertako 20 haritz plantatu dituztela
        berriki, Zuhaitzaren Egunaren barnean. 
        Iturengo Udala, hamar urterako
        Oihangintza Plan Tekniko bat burutzen ari da. Plan hau
        bere osotasunean subentzionatzen du Nafarroako Gobernuko
        Ingurugiro sailak.
        &nbsp;Ebasketak
        Aurtizko ostatuan eta negutegian
        Otsailaren erdialdera, ostalariak
        lotan zeuden bitartean lapurrak sartu ziren Aurtizko
        ostatuan. 80.000 pezeta, diru-kutxa, tabakoak eta edari
        botila batzuk eraman zituzten. Aurtizko ostatuaren
        inguruan zeuden 8-10 kotxetako ateak bortxatu zituzten.
        Biharamon goizean ohartu ziren auzotarrak. Negutegi
        batetik, zama garraiatzeko grua ttiki bat ere eraman dute
        eta eraikitzen ari diren etxe batetan, baldosak eta
        eraikitzeko materiala. 
        &nbsp;Joaldunak
        Valentzian
        Otsailaren 23an &quot;Erreinuaren
        Kabalgatan&quot; joareak jo zituzten Iturengo joaldunek.
        Valentziako Fallen hasiera ospatu zuten egun honetan.
        Hilabetez, asteburuero antolatzen dira ekintzak
        Valentzian. Arras kontentu etorri ziren, ongi tratatu
        baitzituzten.
        &nbsp;Ttipi-txartela
        Ttipi-ttapak bultzatutako
        ttipi-txartelaren saltzailea Iturenen Garbiñe Leiza da.
        Zabaldu atea eta aditu zer erraten duen.
        Kontrolatu
        gabeko 8 zabortegi itxiko ditu Mankomunitateak
        Malerrekako Zabor Mankomunitateak
        kontrolatu gabeko zortzi zabortegi itxiko ditu laister.
        Lan horretarako Nafarroako Gobernuko Ingurugiro sailak
        4.400.000 pezetako dirulaguntza emanen du. Zikindutako
        eremuak garbitu ondotik, lurra hedatuko da eta gero,
        landareak sartuko dituzte. Bertzalde, Malerrekarako
        zaborontzi berde eta urdinak erosteko 8.925.000 pezetako
        inbertsioa eginen du aurten Nafarroako Gobernuak,
        Hirurteko Planean.
        Saldiastik
        Eratsunera ura eramateko lanak egiteko lehiaketa zabaldu
        du Eratsungo udalak
        &nbsp;Saldiasko Tantadi iturritik
        Eratsungo depositora ura ekartzeko lanak kontratatzeko
        lehiaketa deialdia zabaldu du Eratsungo udalak. Hasiera
        batean, aurrekontua 22.104.660 pezetakoa da (BEZ barne)
        eta lanak hasi ondotik, hiru hilabeteko epea izanen da
        hauek akitzeko. Kontratistek 442.000 pezetako fidantza
        utzi beharko dute eta proposamenak Herriko Etxeko
        idazkaritzan aurkezteko epea martxoaren 25ean, eguerdiko
        2etan akituko da.
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









leitza





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        
LEITZALDEA
    



&nbsp; 




&nbsp; 

&nbsp;

&nbsp;

GOIZUETA



    
        &nbsp;
Herriko Azpiegituren
        Hirurteko Planari erantzun dio Gobernuak
        Ia
        ziurtatuak omen daude 46 milioiko inbertsioak
        Esteban
        AROZENA
        Lerro hauek idazterakoan Nafarroako
        Aldizkari Ofizialean oraindik argitaratu gabe izan arren,
        herriko Azpiegituren 1997-99 Hirurteko Planari Gobernuak
        emandako erantzuna dagoeneko ofiziala dela esan daiteke.
        Erabateko baiezkoa jaso duena
        Muxulinborda eta Antokako pisten konponketa eskaera izan
        da, 23 milioi terdiko aurrekontuarekin. Honekin batera
        onartu da herri osoa gurutzatuko duen espaloiaren
        eraikuntza ere.
        Garrantzi haundiko beste obra batek
        ere, saneamendu sarearen osaketak, subentzionatua izateko
        aukera asko omen ditu, baina honen berri zehatzagoa
        ondorengo asteetan jakingo omen da. Beraz, besteak beste
        guztira 46 milioien aurrekontua duten aipatutako
        berrikuntza hauek burutuko dira herrian aurten eta
        hurrengo bi urteen artean. Dirutza honen %60-70 inguru
        emango du Nafarroako Gobernuak.
        Oraingoz baiezkorik jaso ez duena
        Herriko Etxearen konponketa izan da. Halere, korporazioan
        obren ardura daraman Lekuona kontzejalak esan zigunez,
        hurrengo planaren zain egoteko moduko egoeran ez dagoenez
        Udaletxea, bulegoen solairuan eta fatxadetan zerbait
        egingo omen da Gobernuaren laguntzarekin edo gabe.
        &nbsp;Anje
        Duhalderen kontzertua larunbatean 
        Anje Duhalde abeslariak emanaldia
        eskainiko du larunbatean, martxoaren 15ean, Korrika
        Kulturalaren barrenean eta udalaren antolakuntzapean.
        Gazte Asanbladak eratutako barrikote herrikoia ere egun
        berean burutuko da Gaztetxean.
        &nbsp;Iparraldeko ikastolei
        laguntza
        Zuberoako hiriburuan, Maulen
        berritzen ari diren Eperra ikastolak kaleratu dituen bi
        laguntza bono erosi ditu udalak, 9.000 pezetaren truke.
        Iparraldeko ikastolen egoera larria kontuan izan omen
        zuen korporazioak erabakia hartzerakoan.
        
    



&nbsp;

&nbsp;


    ARESO




    
        Mendi
        bakantzeak egiten ari dira pinadietan 
        Materiala papera egiteko
        erabiltzen da
        Juana M» SAIZAR
        Urteaga eta Eluseder mendietako pinadietan entresaka
        edo mendi bakantzeak egiten ari dira eta materiala papera
        egiteko erabiliko omen da. Urtxabaleta eta
        Mu&#150;oaundiko pinadietan adjudikazio zuzena eginen da,
        398 m3ko zura ateratzeko, hasierako prezioa 1.762.000
        pezetakoa delarik.
        &nbsp;Zorrak kitatu
        1993, 94, 95 eta 96 urteetatik kobratzeko dauden
        erreziboak garbitu nahi ditu udalak. Zorren zerrenda
        pertsonalki banatuko dira.
        &nbsp;Ikastaroak
        Guraso elkarteak trikitixa eta pandero ikastaroak
        antolatu ditu larunbat goiz eta arratsaldeetan, herriko
        ume guzientzat.
        &nbsp;Euskara zinegotzia
        Euskara zinegotzia aldatu da udalean, Julio Nietoren
        ordez Gregorio Pellejero sartu da.
        &nbsp;Dantza ikastaroa
        Hasia da berriro eta ostegun arratsaldetan aritzen
        dira dantzak ikasten.
        
    



&nbsp;&nbsp;LEITZA



    
        
Hirurteko planean ez du lanik onartu
        Nafarroako Gobernuak
        Depuradora
        jartzea agindu dute bakarrik
        Joseba
        AZPIROZ
        1997-99 Hirurteko Azpiegitura
        plangintzaren barnean, Leitzako Udalak eskatutako obrak
        ez dute Nafarroako Gobernuaren dirulaguntzarik lortuko.
        Hiru urteotan Udalek egin behar dituzten obrak jakiteko
        eta dirulaguntzak banatzeko egiten ditu Nafarroako
        Gobernuak plan hauek. Hauek dira udalak aurkeztu zituen
        obrak: Erasote auzoko bidea konpontzea (35.589.399
        pezeta); Arkiskil auzoko bidea konpontzea, herritik
        Irusoraino (92.517.741 pta); Erreka auzoko bidea
        konpontzea (13.573.860 pta); Arkiskil auzoko baserri
        batzuetara ura eramatea (17.327.016 pta); Udaletxearen
        barne distribuzioa eta berogailua (20.961.200 pta) eta
        Erasoteko bi baserritara argia eramatea (2.941.200 pta).
        Baina horietatik ez dute bat bera
        ere onartu. Agindu duten obra bakarra, ur depuradora
        jartzea da, baina obra hau aspaldidanik zegoen
        iragarrita. Horretarako ordaintzen dugu hilero hilero
        saneamendu kanona uraren erreziboan.
        Errekurtsoa aurkeztu behar omen du
        udalak, baina lan horiek erreserban ere ez daudenez, ez
        dute itxaropen haundirik.
        &nbsp;Suteak ugaritzen ari
        dira aurten ere
        &nbsp;Eguraldi lehorrak sua dakar.
        Aurten ere, mendiak erretzeko garaia ailegatu denean,
        baimendutako suteak baino gehiago ugaritzen ari dira
        bestelakoak. Lehengo urtean 20 aldiz baino gehiagotan
        atera ziren suhiltzaile bolondresak, inguruko mendietan
        suteak zirela eta. Eta aurten ere, hasitako martxarekin
        jarraituz gero, markak hautsiko dira. Ez ote da denontzat
        hobe, behar diren baimenak eskatu, jendea bildu eta
        segurtasun neurri batzuk hartutakoan, erre beharrekoak
        erretzea?
        Kontzertua larunbatean
        Martxoaren 15ean, gaueko 10,30etan
        hasita Storbais, Soziedad Alkoholika, Etsaiak eta Koma
        taldeen kontzertua izanen da herriko pilotalekuan.
        Kontzertua Kirkil tabernak antolatu du. Sarrerak, aurrez
        1.300 eta takilan 1.500 pezeta.
        Epaimahaigaien
        behin-betiko zerrenda onartu eta
        argitara eman dute. 1998ko abenduaren 31 bitarte
        epaimahaietan parte hartzeko izan daitezkeenak hauek
        dira: Karmen Agirre, Josepi Baleztena, Maite Iturriaga,
        Mª Dolores Mariezkurrena, Mª Teresa Oiartzabal eta Rosa
        Zozaia.
        Nortasun Agiria
        berritzera ez dira martxoan
        etorriko. Apirilean, berriz, 11n etorriko dira.
        Lekunberriko piszina
        estalia
        apirilaren 7an zabalduko da.
        Plazaola izena eman diote eta Aralarrera joateko
        bidegurutzean jarri dute. Bertatik adierazi dutenez,
        inguruko herrietara ere zabaldu nahi dute bertako
        zerbitzua, Leitza eta Areso barne. Igerilekuaz gain,
        sauna, squash, solarium eta beste zenbait ekipamendu
        izanen ditu. Ordutegiari dagokionez, astelehenetik
        larunbatera, goizeko 10etatik 2etara eta arratsaldeko
        4etatik 10etara eta jai egunetan, 10etatik 2etara
        zabalduko da.
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









baztan





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        
BAZTAN
    



&nbsp; 

&nbsp;

BAZTAN

&nbsp; 





    
        
 
Igandean pasatuko den Korrikaren
        inguruan hainbat ospakizun egin dira
        Herriko kilometro guziak
        salduak daudela erran dute antolatzaileek
        &nbsp;Joseba IGARABIDE
        Martxoaren 16an, arratsaldeko 6etan sartuko da Korrika
        Baztanen, Erratzun barna, arratseko 9etan Elizondotik
        pasatuko da eta 10etan utziko du Baztan, Oronoztik.
        Antolatzaileek erran dutenez erantzun ona izan da
        Baztanen, kilometro guziak saldu eta jendearen harrera
        bikaina izan baita. Balleko Etxeak ere 50.000 pezeta eman
        du.
        Kirola ez da, ordea, Korrikak berekin dakarren gauza
        bakarra. Asteotan, karrika animazioa, kontzertua (600 bat
        pertsona egon ziren Erratzun), ipuin kontalariak izan
        dira. Elizondon Korrika Ttikia burutu zen joan den
        ortziralean. Larunbatean, berriz, afaria izan zen
        Amaiurko Mendialdean, txiste kontalari eta abeslariekin.
        Itoiz Eguna
        Itoizko urtegiari buruzko informazio egitarau zabal
        bati akabaila emanez, Itoizen Eguna ospatu zen Elizondon
        martxoaren 9an. Beratik bizikletaz eta Etxalartik oinez
        egindako martxetan parte hartu zutenek ailegatu ondotik,
        kalejira eta herri bazkaria izan zen.
        &nbsp;&nbsp;Elizondo eta Lekarozko igerilekuen
        mantenu eta garbiketa zerbitzua egiteko lehiaketa luzatu
        du udalak
        &nbsp;Elizondo eta Lekarozko igerilekuak mantentzeko
        eta garbiketa zerbitzua kontratatzeko lehiaketa deialdia
        luzatu du Balleko Etxeak. Lekarozko igerilekuen kasuan,
        kontratazioa aurtengo udarako izanen da. Elizondoko
        piszinetan, berriz, garbiketa eta mantenu zerbitzuaz
        gain, sarrerak kontrolatu eta ostatu-kafetegia eraman
        beharko da eta kontratazioa aurtengo eta datorren urteko
        udarako izanen da. Eskariak martxoaren 25eko eguerdia
        baino lehen aurkeztu beharko dira Balleko Etxean.
        Xehetasun gehiagoren berri toki berean emanen dute, baina
        zerbitzuaz arduratuko den pertsonaren batek igeriketa
        monitore eta sokorrista titulua izan behar du.
        &nbsp;Baztango bi talde Haur Kantu txapelketan
        Argazkian ageri diren Iñigo Belzunegi, Miren Karmele
        Lopez, Naxara Maiztegi, Landertxo Santamaria eta Noe
        Muñozek Negu hurbilak kantua eskaini zuten. Maria
        Gaztelupe, David Otxandorena, Olatz Aldako, Maider
        Eskudero, Naxara Meoki, Ainara Unanua eta Naiara Oteizak
        berriz, Loretxoa. (ARGAZKIAN)
        Lekarozko
        aterpea moldatzeak 100 milioiko aurrekontua du
        Nafarroako Kirol eta
        Gazteriaren Institutuak bultzatzen du
        &nbsp;Josu INZIARTE
        Nafarroako Kirol eta Gazteriaren Institutuak Lekarozko
        aterpetxea egokitu eta berritzeko obren espedientea eta
        lan horiek egiteko gehienez ere 99.835.546 pezetako
        gastua onetsi du berriki.
        Eskariak aurkezteko epea martxoaren 18an bukatuko da
        eta argibide gehiago jaso nahi izanez gero, Institutura
        bertara joan beharko da edo 427892 telefonora deitu.
        Behin lanak adjudikatu ondotik, bortz hilabeteko epea
        izanen da lanak bukatzeko. 
        Eskaintzak martxoaren 24an, eguerdiko 2etan zabalduko
        dira.
        Zenbait mozio eztabaidatu ziren udal
        batzarrean
        HBko Mahai Nazionalaren kartzeleratzea salatu eta kide
        guzien libre uztea eskatuz HBk aurkeztutako mozioa ez
        zuen onartu udalbatzak, EAk kontrako botoa eman baitzuen
        eta UPN abstenitu. HBren mozioak, &quot;Euskal Herria eta
        espainiar estatuaren arteko gatazkaren konponketa
        elkarrizketa eta Euskal Herriaren eskubideen onarpenaren
        bidez etorri beharko duela&quot; zioen.
        Honen ordez, EAk aurkeztutakoa onartu zen, UPN
        abstenitu eta HBk kontrako botoa eman arren. Mozio berri
        honetan, Mahai Nazionala gartzeleratzearekin konforme ez
        daudela erran ondotik, &quot;ETA eta MLNVri biolentziaren
        estrategia alde batera utzi eta bakea nahi duen herriaren
        borondatea onartzea&quot; eskatzen zuen EAk.
        Bertzalde, Hirugarren Munduari deitutakoari udal
        aurrekontuen %0,7a bideratzeko HBk egindako eskaria
        kontuan hartuko dela erabaki zen ahobatez. Irakaskuntzan
        D ereduko matrikulazioa bultzatzeko talde berak egindako
        proposamena berriz, bertze baterako utzi zuen udalak.
        Domingo Etxandi kaikugile erratzuarra hil da
        Otsailaren 28an, 82 urte zituela, hil zen Domingo
        Etxandi Elizetxe, Erratzuko kaikugile famatua. 25 urte
        zituenetik hasita, zurgin lan ugari egin zituen, Euskal
        Herri eta Espainiako merkatuetan ospe haundia hartuz.
        Aski ezagunak ziren bere kaiku, abatz, zimitz, malatz,
        txurda eta oporrak, lehenagoko denboretan maiz erabiltzen
        ziren tresnak. Hainbat herritarrek eta Balleko Etxeak
        doluminak azaldu dizkiote familiari.
        Kontzertua martxoaren 29an Erratzun
        Xorroxinen eskutik, kontzertua izanen da martxoaren
        29an Erratzun. Bertan, La Polla, Balerdi Balerdi eta
        P.L.T. taldeak arituko dira. Sarrera erosterakoan,
        Belarriak Goxatzen-2 konpakt diskaoparituko da.
        &nbsp;Marrazki erakusketa
        Balleko Etxeak antolatutako marrazketa ikastaroan
        parte hartu duten gaztetxoen lanak ikusgai izan ziren
        martxoaren 7an Kultur Etxean.
        &nbsp;Arraiozko Barrenetxea
        etxearen kontra hirugarren aldiz jo du kamioi batek.
        Lehendabiziko istripua orain bortz urte gertatu zen eta
        geroztik, arazoak konpondu gabe segitzen du.
        Bake epaitegian
        lanean aritu behar dutenak euskaldunak izatea eskatuko
        dio Balleko Etxeak Espainiako Justizia Ministeritzari,
        udalbatzak ahobatez onartu baitzuen HBren eskaria.
        &nbsp;Hainbat bide eta karrika moldatuko dira
        Baztanen Hirurteko Planaren barnean
        Nafarroako Gobernuak 1997-99 Hirurteko Azpiegitura
        Plangintzaren barnean baztango zenbait karrika eta bide
        moldatzeko eta zolaberritzeko inbertsioak onartu ditu.
        Aurten 27.950.000 pezetako inbertsioa eginen da
        Iruritako hiru karrika zolaberritzeko eta Zozaiako plaza,
        Arraiozko karrikak, Iturritzar karrika eta Erratzuko
        frontoiaren urbanizazioa egiteko.
        Hainbat bidetako zola moldatzeko bertze 102.789.000
        pezetako inbertsioa eginen da, 52.789.000 pezeta datorren
        urtean eta gainerako 50 milioiak, 1999an. Inbertsio
        honekin, Arluzea-Erdikoborda, Dorrea, Komainekomendi,
        Apaioa, Urrasun-Malkorrenea, Altza-Errekamortal,
        Iñarbegi, Pertalax, Lastirizarrea, Pertalaxiruin,
        Elorgia, Erratxuriz, Amutza, Bordatxuri,
        Beartzun-Xondonea-Errotazain, Mutilasko, Akullegi,
        Larraldea, Iñartzeta, Mikolonea-Gaztelumendi, Migelandi,
        Bailegi, Sornea, Laurienea eta Mendiolako bideak
        txukunduko dira.
        Bhau ere Hirurteko Plangintzaren barnean,
        Iturri-Ederra eta Landaberroa inguruetako elektrifikazioa
        ertzalde, eta eginen da. Nafarroako Gobernuak 5.905.000
        pezetako inbertsioa eginen du aurten.
        103 milioi Baztanen ur-depositoak egiteko
        Nafarroako Gobernuak 103 milioi pezetako inbertsioa
        onartu du Baztanen ur-ekartze eta depositoak egiteko,
        Hirurteko Planaren barnean. Almandozen ura hartzeko,
        ekartzeko eta 140 m3ko depositoa egiteko 28 milioi
        inbertituko dira aurten. Elizondon eta Bozaten deposito
        erregulatzaileaa egiteko 64 eta 11 milioi inbertituko
        dira, aurten eta 1999an.
        
    




    
        
            &nbsp;
        
    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Saraldea





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        
SARALDEA
    



&nbsp; 

&nbsp; 



    
        
            
                ZUGARRAMURDI 
            
        
    




    
        
Diapositiba emanaldia antolatu du
        Kisulabe elkarteak ortziralerako
        Apirilaren
        5 eta 6an, berriz, osasunari buruzko solasaldiak izanen
        dira
        &nbsp;
Margari eta Koro
        Kisulabe elkarteak interes haundiko
        bi ekintza antolatu ditu: lehenengoa ortziral honetan,
        martxoaren 14ean, ilunabarreko 8etan izanen da
        Kilimiliklik antzerki aretoan. Bertan Iñurrategi anaiak
        izanen ditugu diapositiba emanaldi bat eskeiniz. Zehazki
        beren azkeneko bi bidaietako irudiak erakutsiko dituzte:
        Kanchenjunga eta Shisha Pangma mendietakoak, biak 8.000
        metrotik goitikoak. 
        Bertze ekitaldia datorren
        hilabeterakoz izanen da: apirilaren 5 eta 6an Eneko
        Landaburu sendagileak solasaldi bat emanen du osasun
        fisiko eta mentalari buruz: Hitzaldi hauek eskoletako
        pisoan izanen dira, lehenbiziko egunean arratsaldeko
        6etan eta bigarrenean goizeko 11etan.
        &nbsp;247
        biztanle Zugarramurdin
        Udal erroldak dioenez, gaur egun
        Zugarramurdik 247 biztanle ditu, 131 gizonezko eta 116
        emakume.
        
    




    
        
            
                &nbsp; 
                &nbsp;
                SARA
            
        
    




    
        Olhain
        ikastolak eta Beti Gazte elkarteak Biltzar Nagusiak
        ospatuko dituzte
        Korrikan
        parte hartzeko Senpererat gan beharko dute Sarako
        euskaltzaleek
        &nbsp;
Jacqueline eta Mixel
        Olhain ikastolak Biltzar Nagusia
        ospatuko du ortziral honetan, martxoaren 14ean, arratseko
        9etan Gazteen Etxean. Elkarte hunek dei egiten die buraso
        eta kide guzieri parte har dezaten, intereseko gaiak
        landuko baitira biltzar huntan.
        Beti Gazte adinekoen elkarteak
        aldiz, datorren asteazkenerakotz, martxoaren 19rakotz
        finkatua du bere urteko Biltzarra, jazko ekitaldien eta
        aurtengo egitasmoen berri emateko, Pullman jatetxean
        eguerditan. Erran gabe doa elgarretaratze hau oturuntz
        baten inguruan jarraikiko dela.
        &nbsp;Korrika-10
        Martxoaren 14ean ortziralearekin
        abiatuko da Arantzazutik bederatzi egun berantago
        Bilborat heltzeko. Martxoaren 15 eta 16an Iparraldea
        zeharkatuko du eta lasterkaldi huntan parte hartu nahi
        dutenek Senpereko gau eskoletan aurki dezakete Sarako
        euskaltzaleen izenean atxikia den kilometroa. Senperen
        martxoaren 16an iraganen da gauaz, oren bat eta laurden
        irian. Gaztetxea da herri mailako antolakuntzaz (ordu,
        bizkarrekoaren eskuratzea&#133;) arduratzen.
        &nbsp;Besta
        elkartea sagarnotegian
        Martxoaren lehenean, Sarako besten
        antolakuntzaz arduratzen den elkarte hunen hirutan
        hogeitamabortz bat kide Astigarragarat joan ziren,
        Petritegi sagarnotegira. Erran gabe doa, sagarnoaz gain,
        bakailu tortila, txuleta, gasna eta intxaurrak ausarki
        dastatu zituztela. Gaua umore ederrean gan zitzaien.
        Idazleen Biltzarra Bazko
        Astelehenean
        Martxoaren 31n iraganen da
        polikiroldegian. Antolatzaileek ospakizun hau Bazko
        Astelehenerat ekarri dute eta idazleak hor izanen dira
        bere lanen aurkezteko, baita ere zonbait ekitaldiren
        iragaiteko. Aipamen berezi bat merexi du iazko argazkian
        Piarres Xarriton euskaltzainak Herriko Etxean eskainiko
        duen mintzaldiak: 1945 eta 1970. urteen arteko
        denboraldia aipatuko du arratsaldeko 6ak eta erditan.
        (ARGAZKIAN)
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;
























































































































































Hasierako orrialdea






    
        1997-ko Martxoak 27 - 202. zenbakia
    




    
        
 
        
        
        rectangle=" (44,207) (251, 235)  heriotza.htm"
        rectangle=" (189,157) (299, 180)  aurreko.htm"
        rectangle=" (9,149) (73, 186)  kirolak.htm"
        rectangle=" (93,63) (201, 79)  idatzidigute.htm"
        rectangle=" (211,22) (299, 66)  herrizhe.htm"
        rectangle=" (3,35) (92, 62)  elkarriz.htm"
        rectangle=" (101,6) (186, 32)  erreport.htm"
        rectangle=" (0,0) (10000, 10000)  index.htm"
        src="images/mapa.gif" border="0" width="300" height="247"


    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak



Zu(r)ekin 
lagun dira, orrialde hau ikusi dutenak 
1996-ko Uztailaren 5-etik. 



ttipi-ttapa

Herriko
Etxeko Plaza 1
31780 Bera (Nafarroa)

Tfnoa: 34-48-631188
Faxa: 34-48-631291

ttipi@encomix.es


    




Nafarroako Internet Elkartearen
 laguntzarekin egina: 
p@redestb.es













heriotzak eta ezkontzak





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        
EZKONTZAK-HERIOTZAK-JAIOTZAK
    



&nbsp; 

EZKONTZAK&nbsp; 



    
        EZKONTZAK
        &nbsp;
        Patxi Pagola Igiñiz eta Marta
        Irazoki Agirre, Irun eta Berakoa, martxoaren 15ean.
        Jose Ezkurra Zunzarren eta Isabel
        Mª Apezetxea Lizaso, Doneztebekoak, martxoaren 8an.
        Jose Gabriel Larretxea Leiza eta
        Mª Pilar Bidegarai Etxenike, Arantza eta Iruritakoa,
        martxoaren 15ean.
        Miguel Loiarte Mutuberria eta Mª
        Jose Otxandorena Fagoaga, Zubietakoak, martxoaren 8an.
        &nbsp;
        JAIOTZAK
        &nbsp;
        Javier Sein Goñi, Iturengoa,
        otsailaren 25ean.
        Mikel Xabier Elizalde Zugarramurdi,
        Lekarozkoa, otsailaren 24an.
        Louis Machicote, Sarakoa,
        martxoaren 1ean.
        Mañel Woischwill Viguera,
        Leitzakoa, martxoaren 1ean.
        &nbsp;
        HERIOTZAK
        &nbsp;
        Estefania Goienetxe Iturbide,
        Zugarramurdikoa, otsailaren 21ean, 87 urte.
        Juanito Mihura Zubieta,
        Zugarramurdikoa, otsailaren 24an, 53 urte.
        Genoveva Larrea Bertiz, Berakoa,
        martxoaren 13an, 82 urte.
        Jose Agirre Irazoki, Berakoa,
        martxoaren 15ean.
        Celestino Sarratea Arrupea,
        Doneztebekoa, martxoaren 15ean, 74 urte.
        Maria Arbizu Goñi, Doneztebekoa,
        martxoaren 18an, 85 urte.
        Bartolome Igoa Irigoien, Lesakakoa,
        martxoaren 7an, 87 urte.
        Maximiano Larralde Otxoteko,
        Lesakakoa, martxoaren 14an, 81 urte.
        Juan Manterola Berges, Lesakan,
        martxoaren 16an, 82 urte.
        Laurent Elizalde, Sarakoa,
        martxoaren 9an, 57 urte.
        Francisca Antonia Andueza Larralde,
        Lesakakoa, martxoaren 15ean, 86 urte
        Jose Mari Mikelarena Juanenea,
        Saldiaskoa, martxoaren 14an, 31 urte.
        &nbsp;
        &nbsp;
        
    



&nbsp;

JAIOTZAK



    
        
            &nbsp;
        
&nbsp;        
    



HERIOTZAK&nbsp; 



    
        
            &nbsp;
        
&nbsp;        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;











erreportaia







1997-ko Martxoaren
27.a- 202. zenbakia



    
        
ERREPORTAIA 
    





&nbsp;

1997-99 Hirurteko Planean

1.590 milioi azpiegitura
lanak egiteko

Nafarroako Gobernuak
jakinarazi berri du 1997-99 Hirurteko Leku Azpiegitura
plangintzaren barnean banatuko dituen diruen berri. Eskualdeari
dagokionez 1.590.260.000 pezetako inbertsioak onartu dira, 127
milioi terdi gehiago ordezko lanak kontuan hartzen badira.
Nafarroa osoan berriz, 15.722 milioiko inbertsioa eginen da,
17.154 milioi ordezko lanak gehituz gero. Nafarroako Gobernuak
adierazi duenez, kopuru hauek udala, mankomunitate eta
kontzejuetatik eskatutakoaren %31a da. Hau da, eskatutako hiru
obretatik bat diruz lagunduko dute Iruñetik.

Testua: Aitor AROZENA 

Argazkiak: Artxiboa



    
        Zenbait herrietan,
        ordea, kopuru hau nabarmenki baxuagoa da. Bera bezalako
        herri batean, adibidez, 2 milioi pezeta bertzerik ez dute
        jasoko Hirurteko planaren barnean, berez 90 milioi pezeta
        inguruko laguntza eskatua zutenean. «Kopuru hori
        despreziablea da» adierazi du Manuel Iriarte, Berako
        alkateak. Nafarroako Gobernuak kriterio hagitz
        konplikatuak erabiltzen omen ditu, bonifikazio eta zigor
        ezberdinekin, eta guzti horiek egoki aplikatu diren
        ikusteko, azterketa egitea pentsatu du udalak. 
Ez da hobea Leitzako egoera. Hirurteko
        Planera aurkeztutako premiazko lanetatik ez dute bat bera
        ere onartu, eta aspalditik onartua zegoena eta beste diru
        iturrietatik laguntza jaso duen depuradoraren lanak sartu
        ditu Nafarroako Gobernuak Plan honetan, «eskuak
        garbitzeko», Mikel Ilarregi alkatearen erranetan. Bere
        ustez «beharrei baino beste interes batzuei gehiago
        begiratzen zaie» dirua banatzerakoan. Udalean aurreko
        urteetan azaleratutako irregulartasunak eta erabaki
        politikoak egon daitezke, Ilarregik dioenez, Leitzak
        azken urteotan jasaten duen baztertzearen atzetik.
        Errekurtsoa eginen duten ez dute ofizialki onartu, baina
        horren aldekoa azaldu da leitzarra. «Oso bide motza
        izaten dutela badakigu, baina ez gara ixilik geldituko».
        Arras bertzelakoa izan da Lesakako
        udalak jasotako laguntza. «Eskatutako guzia jaso duen
        herri bakarra gara eta gure aldetik hagitz balorazio
        positiboa egin behar dugu, nahitanahiez» dio Jose Luis
        Etxegarai alkateak. Europako Resider planetik ere
        laguntza dexente jaso zituzten, eta hortik kanpo
        gelditutako lanak aurkeztu zituzten Hirurteko Planerako.
        Aitzineko planarekin, ordea, nahiko haserre gelditu omen
        ziren Lesakan, «hagitz inbertsio gutti jaso baikenuen».
        Urrozko udalean ere kontent egoteko
        arrazoirik bada, kasik eskatutako guzia hartubaitute.
        «Bide puska bat egitea bakar bakarrik gelditu da kanpoan
        eta hori ere, gure kontura egiteko asmoa dugu» dio
        Ignacio Urroz alkateak. Ia 77 milioi terdi jasoko dute
        eta, noski, balorazio arront positiboa egin dute. Diru
        dexente jasoko dute eraberean Donamarian (ia 28 milioi)
        eta Aranon (26 milioi terdi).
        Oraindik proiekturik ez daukan
        zaborren tratamendu zentrurako 184 milioi onartuak
        Udal eta kontzejuetaz gain,
        Mankomunidadeek ere laguntzak hartuko dituzte Azpiegitura
        Planean, eta garrantzitsuena Malerrekako eta
        Bortzirietako Hiri-Hondakin edo Zabor Mankomunidadeek eta
        Baztango Balleko Etxeak zaborren Tratamendu Zentrua
        egiteko jasoko dituzten 184 milioiak, 160 aurten eta
        gainerako 24ak datorren urtean. Malerrekako
        Mankomunitateak egin zuen eskaria eta hasiera batean
        Baztango udala ere sartua dago, eta etorkizunean,
        Bortzirietako Hiri Hondakinen Mankomunitatea ere sartuko
        litzateke. Miguel San Miguel, Malerrekako Mankomunitateko
        lehendakariak eta Doneztebeko alkateak dioenez,
        «zaborren arazoari behin betiko soluzioa eman nahi izan
        diogu. Soluzio honekin Baztaneri ere irtenbidea eman nahi
        zaio eta gerora Bortzirietako Mankomunitateari. Momentu
        honetan, zonalderako alternatiba ezberdinak lehiaketara
        ateratzeko baldintza plegua egiten ari dira, 1997-99
        Hirurteko Planean egin ahal izateko». Beraz, oraindik ez
        dago proiektu finkorik eta ezin da zehaztu non kokatuko
        litzatekeen Zaborren Tratamendu Zentru hori. 
        Bertzalde, Doneztebek jasotakoaz
        arras balozario baikorra egin du San Miguelek. «Udalak
        erakutsi duen gestio ahalmena baloratu du Nafarroako
        Gobernuak». Eraberean, azpiegitura lanak probextuz,
        herrigunean gasa sartzeko asmoa dutela adierazi du
        Doneztebeko alkateak.
        Baztango Balleko Etxeak ere diru
        parrasta ederra jasoko du, zaborren tratamendu eta
        bilketarako eskuratuko duena alde batera utzita,
        565.183.000 pezeta ailegatuko baitira Nafarroako
        Gobernutik. Patxiku Oiartzabal alkateak nahiago izan du
        baloraziorik ez egitea, kopuruak lasaiago aztertu eta
        Aldizkari Ofizialean argitaratu artean. 
        Nafarroako Gobernua: «Kriterio
        egokienak dira»
        Bistan denez, erakunde batzuk diru
        dexente jasoko dute, gutixeago bertzeek eta batere ez
        gainerakoek. Santiago Cervera, Nafarroako Gobernuko
        bozeramaleak prentsaurrekoan adierazi zuenez, «gure
        kriterioak ez dira denen gustukoak, baina egokienak
        dira». Nafarroako Aldizkari Ofizialean argitaratu arte
        ez da ofiziala izanen 1997-99 Hirurteko Azpiegitura
        Plana, baina Prentsa Bulegotik jakinarazitakoaren
        arabera, ez da aldaketa haundirik izanen eta %97an
        bederen, bere hortan mantenduko da. n
        1997-99 HIRURTEKO 
        AZPIEGITURA PLANGINTZA
        (ESKUALDEKO DATUAK)
        PLAN NAGUSIAK 
        Ur-hornidura lanak 271.000.000
        Ur-hornidura lanak (ordezkoak)
        (+15.000.000)
        Erreka garbiketa eta saneamenduak
        438.480.000
        Zabor tratamendua 184.000.000
        Zabor bilketa 40.139.000
        DENETARA&#133;&#133;&#133;&#133;&#133;&#133;&#133;&#133;&#133;&#133;&#133;&#133;&#133;&#133;&#133;
        933.619.000
        + 15.000.000
        HERRI PROGRAMAZIOA 
        Herrietako ur-hornidura eta
        saneamendua 135.784.000
        Ur-hornidura eta saneamendua
        (ordezkoak) (+16.739.000)
        Elektrifikazioak 56.646.000
        Elektrifikazioak (ordezkoak)
        (+13.241.000)
        Argiteria 28.827.000
        Argiteria (ordezkoak) (+38.760.000)
        Zoladura lanak 135.610.000
        Herriko Etxetako moldaketak
        5.803.000
        Herrietako bideak 293.971.000
        Herrietako bideak (ordezkoak)
        (+43.702.000)
        DENETARA&#133;&#133;&#133;&#133;&#133;&#133;&#133;&#133;&#133;&#133;&#133;&#133;&#133;&#133;
        656.641.000
        + 127.442.000
        1997-99 AZPIEGITURA PLANA
        GUZTIRA
        ONARTUTAKOA&#133;&#133;&#133;&#133;&#133;&#133;&#133;
        1.590.260.000
        ONARTUTAKOA + ORDEZKOAK
        &#133;&#133;&#133;&#133;. 1.717.702.000
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;























































elkarrizketa





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        ELKARRIZKETA
        
    






&nbsp;

+ Jose Ramon ARREGI Oronozko
su-hiltzailea

&quot;Oronozko parkean gauez
bizpahiru su-hiltzaile egotea beharrezkoa da&quot; 

&nbsp;

Testua: Aitor AROZENA

Argazkia: Josu INZIARTE

&nbsp;

DATUAK:



    
        

            
                
v 1967an Oronozko su-hiltzaile
                parkea egin zenetik hantxe aritu da lanean Jose
                Ramon Arregi. Hori dela eta herritarren omenaldia
                jaso zuen hilaren 8an.
                v Mugairiko Mandazenean
                sortu zen orain 61 urte. Beraz, hemendik laura
                jubilatuko da. Alarguna eta bortz seme-alaben
                aita da. 
                v Sute-garai honetan, sua
                eman baino lehen, koadrila polita biltzea eta
                baimenak eskatzea gomendatzen du. 
                v Beraien lana arras lotua
                dela dio. «Bapatean etortzen zaizu lana eta
                hemen egon behar dugu, larunbat eta igandetan,
                gau eta egun».
                
            
        
        
    



&nbsp;

&nbsp;



    
        
            &nbsp;
            &nbsp;
            &nbsp;
            30 urte bete dituzu
            su-hiltzaile lanean. Zer aldatu da ordutik gaur
            egunera?
            Ni hasi nintzenean hiru lagun
            bertzerik ez ginen eta orai hemezortzi gaude Oronozko
            parkean. Ekipamendu aldetik Ford 8 kamioi bat
            bakarrik genuen. Orai, lehenbiziko ateraldirako
            Mercedesa dugu, anbulantzia, bi Land-Rover, sute
            garaian gaudenez mendira gateko bi kamioi&#133;
            Aunitz kanbiatu da.
            Aipatu duzunez sute garaian
            gaude. Mendia idorra dago, baina jendeak zerbait
            gehiago egiten ahal du?
            Mendia zikin xamar dago,
            garbitzeko su ematen zaio eta gero eskuetatik
            aldegiten du. Sua pizteko, lehenik, koadrila polita
            juntatu behar da eta gero baimenak eskatu. Sute
            kontrolatua eginez gero aisa kontzen da.
            Oronozen profesionalak; Bera,
            Lesaka edo Leitzan boluntarioak&#133; Zein harreman
            dituzue eskualdeko bonberoen artean?
            Ikastaroak elkarrekin egin izan
            ditugu, denbora batean, eta erlazio ona dugu. Gu gan
            orduko, haiek han izaten dira, normala da, hurbilago
            baitaude eta hobekiago ezagutzen dute ingurua. 
            Oronozko parkean gaueko
            txandarik gabe egon zarete eta berriro jarri dute.
            Beharrezkoa iduritzen zaizu? 
            Orain dela pare bat urte egon
            ginen, bai, gaueko txandarik gabe eta berriz ezarri
            zuten. Beharrezkoa dela iduritzen zaigu. Itxia egoten
            zelarik etxera abisatzen zuten, baina hobe da bi-hiru
            laguneko turnoa parkean egotea. Suak ez du gaua eta
            eguna bereizten.
            Zer behar du bonbero batek,
            esperientzia edo ikasketak?
            Gogoa nahitaezkoa da eta
            esperientzia pixko bat baldin badu hobe. Mendira gan
            behar da; etxeetan sua itzaltzea lan txarra izaten
            da, eke gogorrak izaten dira&#133; Denbora batean
            okerrago, ez baikenuen arnasa autonomikoki hartzeko
            deus izaten, orai baditugu honelako gauzak.
            Momentu txarrak ere biziko
            zenituen lan honetan, ez da?
            Beti igoaltso, momentu txarrak
            eta onak izaten dira, akaso txarrak gehiago.
            Okerrena, seguraski, istripuetan ikusten dituzun
            egoera penagarriak. 
            &nbsp;
            

                
                    Mendia
                    zikin dago eta su ematen zaio. Sua pizteko,
                    lehenik, koadrila polita juntatu behar da eta
                    gero baimenak eskatu. Sute kontrolatua eginez
                    gero aisa kontzen da. 
                
            
            &nbsp;
        
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









herriz-herri





src="images/minitttipittapa.gif" alt="ttipi-ttapa" width="200"


1997-ko Martxoaren 27a-
202. zenbakia



    
        
HERRIZ HERRI
    




    LANA


&nbsp;

Bortziriak



    
        Arantza, Bera,
        Etxalar, Igantzi, Lesaka. 
        
    



Malerreka



    
        Beintza-Labaien,
        Bertizarana, Donamaria, Doneztebe, Elgorriaga, Eratsun,
        Ezkurra, Ituren, Oitz, Saldias, Sunbilla, Urrotz,
        Zubieta. 
        
    



Leitzaldea



    
        Arano, Areso,
        Goizueta, Leitza. 
        
    



Baztan



    
        Baztan. 
        
    



&nbsp;
Saraldea

Sara, Urdazubi, Zugarramurdi. 




    
        
            LANA
        
    




    
        Alkaiagako
        industrialdea martxoaren 18an zabaldu zen ofizialki
        Dagoeneko hamabi enpresek lekua
        eskatua dute bertan
        Martxoaren
        18an zabaldu zen ofizialki Alkaiaga auzoko industrialdea.
        Ekitaldian, Bera, Lesaka eta Etxalarko udal ordezkariekin
        batera, Emilio Izquierdo, Nafarroako Gobernuko Industria
        saileko Zuzendari Orokorra izan zen.
        181.610 metro karratu ditu
        industrialdeak, horietatik 85.413 industri erabilera
        izanen dute, 27.690 metro bideak dira eta gainerako
        57.282 metroak berdeguneak dira. Gaur egun saldutako
        partzelarik ez badago ere, hamabi enpresek lekua eskatua
        dute industrialdean. Horietatik 9 eskualdekoak omen dira,
        2 Gipuzkoakoak eta bertzea Iparraldekoa. 6
        industri-sektorekoak dira, 3 biltegi edo banaketa lanak
        egiten dituztenak, 2 tailer eta garraio enpresa bat.
        Dagoeneko %25a hartua dagoela erran daiteke, saltzera
        aterako diren 45 partzeletatik 13 eskatuak baitaude.
        Metro karratua 7.000 pezetan salduko du Nafarroako
        Gobernuak.
        Jose Luis Etxegarai, Lesakako
        alkateak erran zuenez, industrialdea egiteko nahia «CSI
        lantegiaren berregituratzearen ondorioz sortutako
        kezkarengatik etorri zen. Espero dugu orain industriaz
        betetzea eta lanpostuak sortzea».
        Alkaiagako industrialdeko lanak
        Ferrovial, S.A. enpresak egin ditu bi urtez, Patxi
        Txokarroren proiektuaren arabera eta 800 milioi pezeta
        inguruko inbertsioa ekarri du.
        Inbertsioak CSI eta
        Funberan
        Industrialde berria inauguratzeaz
        gain, Industri saileko Zuzendari Nagusia
        CSI-Transformados eta Funbera enpresen etorkizunaz aritu
        zen Lesakan emandako prentsaurrekoan.
        Lesakako lantegiari dagokionez,
        datozen urtetan «teknologikoki aintzindari izaten
        segitzeko» 3.500 milioiko inbertsioak eginen direla eta
        pribatizazioaz arduratuko den talde teknologikoak
        «lantegiaren bideragarritasunari eutsiko diola»
        ziurtatu zuen. Berako lantegiaz berriz, «ibilgailuen
        sektorean sartzeko errekonbertsioa» behar duela erran
        zuen.
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









bortziri





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        
BORTZIRIAK
    



&nbsp; 



    
        
            &nbsp; 
            BERA 
        
    
    

        
            LANA
            &nbsp;
            Alkaiagako industrialdea
            martxoaren 18an zabaldu zen ofizialki
            Dagoeneko hamabi enpresek lekua
            eskatua dute bertan
            &nbsp;
            Martxoaren 18an zabaldu zen
            ofizialki Alkaiaga auzoko industrialdea. Ekitaldian,
            Bera, Lesaka eta Etxalarko udal ordezkariekin batera,
            Emilio Izquierdo, Nafarroako Gobernuko Industria
            saileko Zuzendari Orokorra izan zen.
            181.610 metro karratu ditu
            industrialdeak, horietatik 85.413 industri erabilera
            izanen dute, 27.690 metro bideak dira eta gainerako
            57.282 metroak berdeguneak dira. Gaur egun saldutako
            partzelarik ez badago ere, hamabi enpresek lekua
            eskatua dute industrialdean. Horietatik 9
            eskualdekoak omen dira, 2 Gipuzkoakoak eta bertzea
            Iparraldekoa. 6 industri-sektorekoak dira, 3 biltegi
            edo banaketa lanak egiten dituztenak, 2 tailer eta
            garraio enpresa bat. Dagoeneko %25a hartua dagoela
            erran daiteke, saltzera aterako diren 45
            partzeletatik 13 eskatuak baitaude. Metro karratua
            7.000 pezetan salduko du Nafarroako Gobernuak.
            Jose Luis Etxegarai, Lesakako
            alkateak erran zuenez, industrialdea egiteko nahia
            «CSI lantegiaren berregituratzearen ondorioz
            sortutako kezkarengatik etorri zen. Espero dugu orain
            industriaz betetzea eta lanpostuak sortzea».
            Alkaiagako industrialdeko lanak
            Ferrovial, S.A. enpresak egin ditu bi urtez, Patxi
            Txokarroren proiektuaren arabera eta 800 milioi
            pezeta inguruko inbertsioa ekarri du.
            &nbsp;
            Inbertsioak CSI eta Funberan
            Industrialde berria
            inauguratzeaz gain, Industri saileko Zuzendari
            Nagusia CSI-Transformados eta Funbera enpresen
            etorkizunaz aritu zen Lesakan emandako
            prentsaurrekoan.
            Lesakako lantegiari dagokionez,
            datozen urtetan «teknologikoki aintzindari izaten
            segitzeko» 3.500 milioiko inbertsioak eginen direla
            eta pribatizazioaz arduratuko den talde teknologikoak
            «lantegiaren bideragarritasunari eutsiko diola»
            ziurtatu zuen. Berako lantegiaz berriz, «ibilgailuen
            sektorean sartzeko errekonbertsioa» behar duela
            erran zuen.
            &nbsp;
            BERA
            &nbsp;
            Euskal Herriko Bertsolari
            Txapelketako finalerdia Beran egitea proposatu dute 
            Bertso saioa Azaro aldera
            eginen litzateke Eztegara pilotalekuan
            &nbsp;
            Asier GOGORZA
            Aurtengo Euskal Herriko
            Bertsolari Txapelketaren finalerdietako bat Beran
            egitea proposatu diote Euskal Herriko Bertsozale
            Elkartekoek Berako alkateari. Honen erantzuna
            baiezkoa izan zen hasiera batean, kulturako
            zinegotziarekin solastu behar bazuen ere. Arazo
            bakarra aurtengo kultura aurrekontuak finkatzeko
            Kultur Batzordearen bilera egina dagoela, eta
            kulturarako zegoen dirua banatua. Hala ere,
            Bertsolari Txapelketa batek duen garrantzia ikusita,
            diru falta hori nolabait ere moldatuko zutela erran
            zigun alkateak.
            Bertso saioa Azaro aldera da
            egitekoa, eta aukeratu duten lekua, Eztegara
            pilotalekua da. Bertzetik, Euskara Batzordeak bere
            laguntza osoa eskeini dio Bertsozale Elkarteari,
            antolaketa lanetarako. Josema Leitza, azken elkarte
            honetako idazkariak aipatu digunez, «Bortziriak
            aukeratu genuen, Nafarroako bertsolari eta bertsozale
            gehien biltzen dituen zonaldea delakoz, eta Bera,
            Bortzirien barnean egokiena iduritu zitzaigulakoz». 
            Lerro hauek idazterakoan
            erabakia ez da segurua, ez baitago baieztatzerik
            udalak Bertsozale Elkartearen proposamena onartuko
            duen ala ez. Kulturako zinegotzia den Patxi
            Alzugurenek «zaila dago, kulturarako presupuestoak
            onartuta daudelakoz» erran digu. 
            &nbsp;
            Apirilan hasiko diren Gazte
            Jokoak antolatzeko batzordeak osatu dira
            Iazko Gazte Jokoek izan zuten
            arrakasta ikusita, aurten ere dinamika berdinari
            segida ematea erabaki dute antolatzaileek. Iamotenean
            egindako bileran argitu zutenez, aurtengo erronka
            nagusia antolaketa partehartzaileen esku uztea da eta
            horretarako 6 batzorde osatu dira, eginen den proba
            bakotxeko lantalde bana, eta bertze bat publizidade
            lanetarako. Apirilaren 24an hasi eta maiatza
            bitartean luzatuko dira Gazte Jokoak. 
            &nbsp;
            Ikastola berria
            Jende aunitz bildu zen ikastola
            berriaren inaugurazio ekitaldietara. Argazkietan
            ageri den bezala denetik izan zen; aurreskua,
            akordeoilariak&#133; Giro ezinhobea bizitu zen
            bertara hurbildutako ikasle, irakasle, guraso eta
            ikasle-ohien artean. Gaztetxoenek, larunbat
            arratsaldean Altzateko frontoian egin ziren Haur
            Jokoetan parte hartu ahal izan zuten. 
            &nbsp;
            v Agara armadendak 
            Espainia mailako diploma bat
            jaso zuen martxoaren 2an Bilboko Nazioarteko
            erakustazokan burututako Arma Ferian, «armagintza
            sektorearen hobetze eta indartzearen alde egindako
            lanagatik». 
            v Joan da Korrika
            Asteburu honetan Bilbon
            egindako ekitaldiekin bukatu da aurtengo Korrika.
            Beratik ere pasa zitzaigun, eta nahiz ordu txar
            xamarrean izan (goizeko 1etatik aitzin), jende aunitz
            bildu zen Berako karriketan barna Korrikarekin bat
            egiteko. 
            v Jose Luis Telletxearen 
            askatasuna ospatzeko afaria
            egin zen San Jose egun bezperan Iamotenean. Pozik
            egoteko arrazoiak izaki, elkartu ziren 60 lagunek
            giro ederrean afaldu zuten, Jose Luisen omenez.
            v Ikastola berriaren 
            inaugurazioan aspaldiko bideo
            eta diapositiben emanaldia egin zen, eta haren
            arrakasta ikusita, berriz botatzea erabaki dute.
            Beraz, bigarren aukera izanen duzue bertan egon ez
            zinetenek. Eguna finkatu gabea bada ere, jakinaraziko
            zaizue. 
            &nbsp;
            LESAKA
            &nbsp;
            Beti Gaztek 8,7 milioi pezetako
            aurrekontua izanen du aurten
            Futbol zelai berria abuztuan
            zabalduko omen da
            &nbsp;
            Aitor AROZENA
            &nbsp;
            Beti Gazte elkarteak 8.787.000
            pezetako aurrekontua izanen du aurten, urteko batzar
            orokorrean onartu zenez. Futbol sailak 4.340.000
            pezetako gastuak sortuko ditu eta 3 milioi terdiko
            sarrerak; txirrindularitzak 480.000 irteeretan eta
            300.000 pezeta sarreretan. Gainerako kirol eta kultur
            iharduerek balantze orekatu xamarra izatea espero da.
            Dirulaguntza ezberdinen bitartez 1.800.000 pezeta
            lortzeko asmoa du elkarteak eta bazkideen kuotaren
            bidez, 1.236.500 pezeta.
            Joan den urtea 459.354 pezetako
            superabitarekin akautu zuen Beti Gaztek, batez ere
            sokatira taldeak Munduko txapelketarako bidaia
            ordaintzeko egin zituen erakustaldiei esker. Iaz
            egindako eta aurtengorako aurrikusiak dauden
            ekitaldien ondotik, batzarrean eztabaidatu zen gai
            interesgarrienetako bat, udal futbol zelai berriaren
            lanen egoera izan zen. Salvador Iantzi lehendakariak
            erran zuenez, lanak gibeleratu dira, baina maiatza
            alderako bukatzen ahal dira. Halere, inaugurazio
            ofiziala ez omen da abuztura arte eginen. 
            14 urtez zuzendaritzan egondako
            Jose Luis Sunsundegik utzi badu ere, batzordean ez da
            aldaketa haundirik izan.
            &nbsp;
            XIV. Txoko-Txiki Ipuin eta
            kartel lehiaketara lanak aurkezteko epea zabaldu du
            ikastolak
            Tantirumairu ikastolak
            hamalaugarren urtez antolatutako Txoko-Txiki ipuin
            eta kartel lehiaketara lanak aurkezteko epea zabalik
            dago apirilaren 14a arte. Lehiaketa 6 eta 12 urte
            arteko Lesakako ikasleei zabalduta dago. Lanak ohiko
            sistema erabiliz igorri beharko dira ikastolara,
            idazkera ulergarri eta txukunarekin.
            Ipuinendako gaia librea izanen
            da eta hiru mailatan banatuko dira partehartzaileak.
            1.-2. mailakoek, guttienez orrialde bateko ipuina
            idatzi beharko dute, 3.-4. mailakoek orrialde
            terdikoa eta 5.-6. mailakoek bi orrialdekoa.
            Kartel lehiaketarako berriz,
            «Zain dezagun ingurua» lema hartuko dute
            oinarritzat. 65x50 zentimetroko kartulina batean,
            mezu hori idatziz agertu beharko da eta edozein
            teknika erabil daiteke. Lan hau banaka nahiz taldeka
            egin daiteke, beti ere taldeak gehienez hiru ikaslez
            osatuak badaude.
            &nbsp;
            508 milioiko udal aurrekontua
            izanen da aurten
            Udalak 508.782.000 pezetako
            aurrekontua izanen du aurten, iaz baino 130 milioi
            pezeta gehiago, azken udalbatzarrean, PNVren aldeko
            botuarekin, EAren abstentzioarekin eta HBren
            kontrakoarekin onartu zenez. Andra Mari
            erresidentziako Patronatoak berriz, 39.370.000
            pezetakoa.
            &nbsp;
            v Su-hiltzaile boluntarioa
            izan nahi baduzu, apirilaren
            12ra arteko epea izanen duzu izena emateko Herriko
            Etxeko bulegoan.
            v II. Lesaka Hiria Rallyesprint
            auto laisterketa apirilaren 6an
            burutuko da, Eguzki elkarteak antolatuta. Herriko
            Etxeak 700.000 pezetako dirulaguntza ematea erabaki
            zuen, PNV eta EAren aldeko botuarekin. HB abstenitu
            zen.
            v Miguel Sanz
            Nafarroako Gobernuko
            lehendakariak prentsan egindako adierazpenak direla
            eta EAk aurkeztutako mozioa ez zuen onartu
            udalbatzak, PNVk kontrako botua eman baitzuen. EAk
            «gure nortasunari eraso egiten dion politikaren
            zuzenketa» eskatzen zion Sanzeri. PNVren ustez,
            «prentsan agertutako adierazpenak prentsan erantzun
            behar dira».
            v Korrika arrakastatsua
            Martxoaren 16ko gauerdia ez zen
            tenorerik egokiena laister egiteko baina, halere
            ehundaka lagun bildu ziren Korrika laguntzera. Izar
            eta Zizkuitz txarangek lagundu zuten atzerapena
            arinago egiten.
            &nbsp;
            ETXALAR
            &nbsp;
            28 milioi gastatuko ditu
            Herriak baserrietako bideak moldatzen 
            Baserriek kostuaren % 20a
            ordainduko dute
            &nbsp;
            Pello APEZETXEA
            &nbsp;
            Denetara 5.450 metro breaztatu
            edo zementoztatuko dira, oraindik inoiz egin ez
            direnak. Hara non eta zenbat xeheki: Lakain auzoan,
            Arantxipiko Borda aldeko bidean, 1.050 metro,
            5.112.120 pezeta kostako dena. Larrapilen, Armitx
            aldean, 600 metro, 2.133.240 pezeta. Orizkin,
            Irigoieneko Borda aldera, 850 metro, 2.475.324
            pezeta. Orizkin, Antsoneko Borda aldera, 1.500 metro,
            5.046.000 pezeta. Zumeldi-Ozkaritz aldean, 1.000
            metro, 5.324.400 pezeta. Larrapílen, Gorostipale eta
            Matxineneko Borda aldean, 450 metro, 2.740.500
            pezeta. Badira moldatu gabeko bide gehiago, baina,
            denetarako sosik ez denez, guttienez bi baserri edo
            gehiagorako diren bideak aukeratu ditu Udalbatzak
            oraingoan. 
            Zaharretxean obrak
            Iruñetik sos gehiagoren
            esperoan alferrik egon ondotik, urezko berogailua
            paratu eta bertze gela pare bat moldatuko dira, bi
            ohatzekoa bat, eta ohatze batekoa bertzea.
            Breaztatutako bideak konpondu
            Lehendik moldatuta zeuden
            bideak hondatzen ari direnez, erabat desegin baino
            lehenago, konpontze eta zolaberritze lanetan 7 milioi
            gastatuko dira. Horien artean, Zugarramurdi aldeko
            zenbait zati.
            &nbsp;
            Saihesbidea
            Larraburutik Arroserako
            saihesbideari ere ailegatu zaio bere ordua. Hainbat
            alditan aipatu bada ere horren moldaketa, ez zen
            Gobernu eta Udalaren arteko adostasunik lortu, nolako
            moldaketa egin, alegia. Orain Udalerriak berak eginen
            du lana, 1.157.000 pezetan.
            Bertzalde, Herriko Etxe zaharra
            zaharberritzen hasiko dira. Hainbat gauzatarako tokia
            probexten ahal dela eta, konpontze eta egokitze lanak
            hasiko dira, hala-nola, pilareak sendotu eta
            segurtatu, eta teilatua berritu. Aurtengo kontuetan
            12 milioi sartuko dira.
            &nbsp;
            Korrika-10 
            Martxoaren 14an Landagain
            Eskolako haurrek Euskararen KORRIKA ttikia burutu
            zuten, karrikako auzo guziak barrena itzulia eginez. 
            &nbsp;
            IGANTZI
            Inoiz egin zaion harrerarik
            hoberena Korrikari aurtengoan
            1.600 landatu ditu udalak San
            Juanen
            &nbsp;
            Oskar TXOPERENA
            Ez digu hamargarren Korrikaren
            pasatzeak oroitzapen txarrik utziko. Zeinen ongi
            pasatu ahal izan zuten, bazkalondotik hasita,
            Korrikaren inguruan antolatutako ekitaldietan
            murgildu zirenak! Irakasleekin eskolan hainbertze
            egunez prestatutako kantak, bertsoak, etabar&#133;
            kaleratu zituzten haurrek eta, egindako Korrika
            Ttikiarekin batera, arratsalde izugarri politaz
            gozatu zuen jendeak. Gauza nabaria da haurren
            partehartzea gero eta haundiagoa dela zerbait
            antolatzen denean. 12,30etan pasatu zen berriz
            egiazko Korrika. Hiru kilometro zituzten erosiak
            igantziarrek eta zenbait momentutan 40 edo 50 lagun
            ere kontatu ahal izan genituen lekukoaren ondotik
            lasterka. Hagitz egun polita, dudarik gabe. Lerro
            gutti batzutan ez sartzeko modukoa.
            Haurrak Txiki-Parken izan ziren
            Gipuzkoa aldera izan ziren
            haurrak martxoaren 21ean. Olentzero eta Ortzegun
            Gizen egunetan bildutako dirua banatu beharrean,
            bidaia egiteko erabiltzea erabaki zuten eta
            Txiki-Park eta Segurako baserri batetan dauden
            animaliak bisitatzen pasatu zuten eguna.
            Eta eskolaz ari garenez, Guraso
            elkarteak bi partaide aldatu behar omen ditu, eta
            horretarako apirilaren 8an eginen du bozketa.
            &nbsp;
            Zuhaitz plantazioak
            1.600 zuhaitz planta paratu
            ditu udaletxeak San Juan inguruan. Bizpahiru gaztek
            egin dute lana eta 1.200 haritz amerikar, 200
            gereziondo eta 200 eltzaurondo berri ditugu orain
            paraje horretan.
            &nbsp;
            Aunitzetan pasatzen den bezala,
            denbora dexente inongo ekitaldirik gabe pasatu
            ondotik, denak aste hondar batean pilatzen zaizkigu.
            Halaxe gertatu zen martxoaren 15 eta 16an.
            Larunbatean, mus eta partxis lehiaketa jokatu ziren
            Biltokin. Musean Aniceto eta Emilio gelditu ziren
            txapeldun eta partxisean Rosa eta Gurutxe (ordezkoak
            bidali zituzten sariak hartzera). Afari eta ondoko
            besta guttitan ateratzen den horietakoa izan omen
            zen. Igandean, berriz, Korrikaren inguruan
            antolatutako besta guzia.
            &nbsp;
            ARANTZA
            &nbsp;
            Korrika dela eta kultur
            ekitaldiak burutu ziren
            Gazte Asanbladak, Ekaitza
            elkartearen laguntzaz antolatuak
            &nbsp;
            Elixabet eta Garbiñe
            Martxoaren 8an, Korrikaren
            inguruko kultur ekitaldiak antolatu zituzten Gazte
            Asanbladak, Ekaitza elkartearen laguntzarekin.
            Arratsaldeko 6etan, bide berritik hasita herri
            guztian barna Korrika Ttikia egin zen. Denetara,
            gutti goiti beheiti ehun bat pertsona animatu ziren
            euskararen alde laister egitera. Gaueko 9etan Ekaitza
            elkartean afariari hasiera eman zitzaion. Bertan,
            uste baino lagun gehiago bildu ziren afaltzera, 60
            inguru. Afalondoren, kafe antzerkia izan zen, Xebe
            Diez eta Teresarekin. Antzeslana bukatutakoan,
            elkarteko terrazan Xuia reggae taldea eta Alaitz eta
            Maider trikitilariak aritu ziren.
            Aipatu behar da, egun honetan
            Emakumeen Eguna ere ospatzen zela, eta egun hau
            goraipatzeko eta zertarako ospatzen den erakusteko,
            panelak jarri ziren Ekaitza elkarteko terrazan.
            Bertzalde, nahiz eta Korrika
            ofizialaren ibilbidea herritik ez pasatu, herriko lau
            taldek kilometro bana erosi zuten: Ekaitza elkarteak,
            eskolak, Gazte Asanbladak eta Herriko Etxeak.
            &nbsp;
            Kadeteak bigarren herri kirol
            txapelketan 
            Aurreko ttipi-ttapan aipatu
            genuen kadete mailako herri kirol taldeak Irurtzunen
            Nafarroako txapelketaren finala jokatu behar zuela.
            Nahiz eta ez duten txapela eskuratu, bigarren postua
            lortu zuten.
            &nbsp;
            Greba orokorra
            Martxoaren 7an, HBko Mahai
            Nazionalaren gartzelaratzea salatzeko burutu zen
            Greba Orokorraren ondorioz, herriko hainbat denda eta
            ostatu itxita egon ziren. Halere, bakarren batzuk
            zabalik gelditu ziren.
            &nbsp;
            Suteak Aientsa eta Artikutza
            aldean
            Aspaldian ez genuen suterik
            izan, baina badirudi azken aldi honetan suteak
            indartzen ari direla. Orain dela bi aste Aientsa
            auzoan izan zen eta azken aste honetan, bi aldiz sua
            hartu dute Artikutzako mendiek. Herriko jendea beldur
            da, aziendak bertan baitituzte.
            
        
    
    


&nbsp;


    &nbsp; 
    &nbsp;
    LESAKA 




    
        &nbsp;
    




    
        
            &nbsp; 
            &nbsp;
            &nbsp;
            
                ETXALAR 
            
        
    




    
        &nbsp;
    




    &nbsp; 
    &nbsp; 
    &nbsp; 
    IGANTZI




    
        &nbsp;
    




    
        
            &nbsp; 
            &nbsp;
            &nbsp;
            ARANTZA
        
    




    
        &nbsp;
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;















kirolak







1997-ko Martxoaren 13a-
201. zenbakia



    
        
KIROLAK
    



&nbsp; 




Plazaolako Partzuergoaren
txirrindulari taldeak hasi berria du denboraldia

Luis Vicente Otin, Leitzako
txirrindulari profesional ohia, dute zuzendari

 Txirrindulari gazteak
daudenez, aurten kirola egitea beste helbururik ez dute

Aitor AROZENA

&nbsp;



    
        Lehen denboraldiari ekin dio
        Plazaolako Turismo Partzuergoaren izenean, Leitzako
        Guratzmendi elkarteak plazaratu duen afizionatu mailako
        txirrindulari taldeak. Luis Vicente Otin profesional ohia
        izanen da zuzendaria. Ez da bere lehen esperientzia
        honelako lanetan, «bi urtez zuzendariorde bezala egon
        nintzen Bizkaiako AVSA taldean. ACRn ere egon nintzen
        1993an. Halere orain oso talde gaztea daukat, gehienak
        lehen urtea dutenak afizionatu mailan. Esperientzia
        berria da neretzat baina erronka gustatzen zait».
        Laguntzaile bezala, Sicesal taldean zuzendari izandako
        Gerardo Telletxea lesakarra, Jesus San Emeterio
        donostiarra eta Lourdes Ceballos leitzarra izanen ditu.
        «Beraiekin denboraldia banatuz, beste edozein afizio
        bezalakoa da hau» dio Otinek. «Ni 12 urtez geroztik
        mundu honetan sartua nago eta orain 38 bete behar ditut,
        pentsa! Beti gustatu zait txirrindularitzaren mundua eta
        adinarengatik bizikleta gainean parte hartzerik ez
        dudanez, kotxeam joanen naiz».
Bi milioiko aurrekontua estaltzeko
        Plazaolako Partzuergoaz gain, Eba sagardoak eta Bearzun
        keramika pabilioiak laguntzen dute, zenbait merkatal
        etxekin batera. l
        + Luis VICENTE OTIN Zuzendaria
        «Estudioak deskuidatu gabe kirola
        egitea da aurtengo helburua»
        n Zein helburu dituzu zuzendari
        bezala?
        o Batez ere lehen eta bigarren
        urteko afizionatuei zuzendutako probatan parte hartu nahi
        dugu, Euskaldun txapelketako 16-18 karreratan, jendea
        egiten joateko. Gero elitekoekin gehienez 35 karrera
        eginen ditugu. Aurrekontu honekin, helburua estudioak
        deskuidatu gabe kirol pixko bat egitea da, ezin dugu
        gauza haundirik eskatu.
        n Laisterketaren batean
        aurrekaldean ibiltzeko aukerarik ikusten duzu?
        o Dauzkagun mutilekin ez dugu deus
        deskartatu behar. Maila berrira pasatu dira, afizioa
        daukate eta entrenamenduetan gauza politak ikusten
        zaizkie. Gero karreratan eta konpetizio gogorretan ikusi
        beharko da. Halere, zaila da jubeniletatik pasatu
        berritan, lehen urtean, postu onak egitea.
        Txrrindularia Herria Nondik Adina
        Xabier Fernández Ibarra Lur
        Kirolak 21
        Jorge Ruiz Lizarra Independ. 20
        Luis Legarda Larrion ACR 20
        Iñaki Monreal Barañain Bi-Lux 19
        Adur Ederra Iruña Bi-Lux 19
        Oskar Subizar Legasa Sigma 19
        Jon Sanzberro Etxalar Sigma 19
        Mikel García Bera Sigma 19
        Jorge Millán Azkoien
        C.Rural-Peraltés 19
        J,M, Martínez Barintano Trans.
        Estella 19
        Joseba Erro Lekunberri Irabia 19
        J.A. Martínez Biana Trans. Estella
        19
        Urko Zubillaga Leitza Mapfre 19
        C.A. Sánchez Mexico Sigma 19
        Jose Marcilla Alfaro
        C.Rural-Peraltés 19
        Fco.Javier Gracia Tutera
        C.Rural-Peraltés 19
        Aitor Huarte Iruña Independ. 19
        Felix Gonzalez da Baztan futbol
        taldeko entrenatzaile berria
        n Javier Amiano ordezkatuko du
        denboraldi bukaera arte
        n Taldea hirugarren mailan
        mantentzea izanen du helburu
        Baztan futbol taldea Hirugarren
        mailako sailkapenaren zulotik ateratzeko asmoarekin
        entrenatzailea aldatzea erabaki zuen Zuzendaritza
        Batzordeak martxoaren 11n. Honela, Felix Teddy
        Gonzalezek, Jose Mari Santesteban bigarren entrenatzaile
        bezala duelarik, ordezkatuko du Javier Amiano denboraldi
        bukaera arte.
        Entrenatzaile berriak adierazi
        duenez, egoera «larria» da, baina taldea aitzinera
        aterako dela uste du. «Zenbait jokalariekin solastu dut
        eta egoera gainditzeko ilusioarekin ikusi ditut. Hemendik
        denboraldi bukaerara daukagun guzia eman behar dugu».
        Zailena morala altxatzea izanen dela uste du Gonzalezek.
        Halere, entrenatzaileak badu esperientzia honelako
        egoeratan, lehen ere Hirugarren mailatik jausteko puntuan
        zegoela hartu baitzuen Baztan futbol taldea. «Orduan bi
        puntu falta izan genituen maila mantentzeko» dio.
        Gainera, Baztan, Oberena, San Juan, Burlades eta Osasunan
        jokatu du.
        Javier Amiano entrenatzaile ohiak
        komunikabideei errandakoaren arabera, gauza aunitz
        elkartu dira taldea egoera kaxkar honetan egoteko.
        «Jende guti liga luze batean, jokalari aunitzen lesioak,
        emaitzek ere ez dute lagundu&#133; Ez dugu bi partidu
        segidan irabazi, eta horrek aunitz erran nahi du». Bere
        ustez errezagoa da maila mantentzea, berriz mailaz
        igotzea baino. «Jausten bagara bertze bizpahiru urte
        esperatu beharko dira berriro goitzeko. Preferentek ez du
        inolako zerikusirik Hirugarren mailarekin. ».
        Nafarroako Mendi Duatloi
        txapelketarako baliagarriak diren hiru proba burutuko
        dira Baztanen
        Nafarroako Mendi Duatloi
        txapelketarako puntuagarriak izanen diren hiru probetako
        zirkuito bat antolatu du aurten Gartzaingo kirol taldeak,
        Iruñeko Kutxa Munizipalaren babesaz eta Baztango Balleko
        Etxearen lankidetzarekin. Hiru probak Baztanen burutuko
        dira: apirilaren 27an Elizondon, ekainaren 28an Erratzun
        eta urriaren 12an Gartzainen.
        Partehartzaile guziei proba
        bakoitzeko sailkapena eta Nafarroako txapelketarako
        puntuazio orokorra postaz bidaliko zaie. Proba
        bakoitzerako kuota 700 pezetakoa da eta 1.500 pezetakoa
        hiru probatan parte hartzekotan eta nahi duen guziak
        parte hartu ahal izanen du. Kirolariak lau mailetan
        banatuko dira, junior, senior, beteranoak eta
        emakumezkoak. Laisterketa bakoitzean puntuazioa honako
        hau izanen da: 50 puntu lehendabizikoarentzat, 49
        bigarrenak, 48 hirugarrenak, eta elkarren segidan 50.
        partehartzailea arte (puntu 1). Gainerakoek ez dute
        punturik lortuko. Azken sailkapenean hiru probetako bi
        puntuazio onenak kontuan hartuko dira. Xehetasun edo
        argibide gehiago jakin nahi izanez gero, 580813
        telefonora deitu behar da, Patxi Peña Roman, Gartzain
        Kirol Taldeko lehendakariarekin harremanean jarriz.
        Joan den urtean sortutako kirol
        taldea
        Orain dela lau urte antolatu zen
        Nafarroako lehendabiziko Mendi Duatloia Gartzainen. Nahiz
        eta kirol ezezaguna izan inguru honetan, kirolarien
        artean onarpen haundia lortu du azken urte hauetan. 
        Gartzain Kirol Taldea 1996an sortu
        zen, zenbait gazteren ekimena bideratzeko eta gaur egun,
        txapelketen antolaketaren ardura du.
        v Mungiako Trobika txapelketa
        irabazi zuen maila berezian Juantxo
        Apezetxea goizuetarrak eta Jesus Mari Almandoz lesakarrak
        osatutako bikoteak. Finalean 22-14 irabazi zieten
        Berasaluze VIII. eta Txikito IX. bizkaitarrei.
        v Elizondoko Giltxaurdi
        futbol-zelaian
        argi instalazio berria estreinatuko
        dute, seguraski Ortzegun Santuan Baztanek Calahorra
        taldearen kontra jokatuko den partiduan. Honela,
        elkartearen 75. urteurrena ospatu nahi dute. Ea maila
        mantenduz ospatzerik baduten.
        v San Jose eguneko pilota partiduak
        Elizondon, profesionaletako
        partiduan, Salaberria eta Galarzak 22-12 irabazi zieten
        Mikel Goñi eta Arretxeri. Galarzak partidu polita jokatu
        zuen eta Salaberriari gauzak errex utzi zizkion aitzin
        koadroetan Goñiri nagusitzeko. Lesakan, partidu irekia
        jokatu zen, profesionalak eta afizionatuak nahasiz.
        Errandonea II eta Almandozek 22-11 irabazi zieten
        Telletxea eta Apeztegiari. Aitzineko partiduan,
        Irazoki-Mitxelenak 15-22 galdu zuten
        Hirigoien-Otxandorenaren kontra.
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









IDATZI DIGUTE ...







1997-ko Martxoaren 27a-
202. zenbakia



    
        
IRAKURLEAK IDAZLE 
    



&nbsp;



    
        &nbsp;IRAKURLEEI:
Euskal
        Herritik kanpo bizi zareten euskaldunon berri eman nahi
        genuen ttipi-ttapa aldizkariaren bitartez, «euskaldunak
        atzerrian» izena duen erreportai bat prestatzen ari
        baikara. Horretarako, zuen bizimodua eta orohar
        euskaldunek atzerrian dituzten ohituretaz informatzea
        eskertuko genizueke. Hortarako posta elektronikoak ematen
        digun aukeraz baliatu nahi genuke, hartu-emana ariñagoa
        izaiteko. Lan hori pixkat errexteko galdera sorta bat
        prestatu dugu, nahi izanez gero erantzutea daukazutena.
        Hona hemen: 
        
        - Nondik idazten diguzu? 
        - Bertze euskaldunekin ezagutzen al duzu hor inguruan?
        Nolako erlazioa duzu beraiekin? 
        - Zu bizi zaren inguruan badago Euskal Etxerik? Euskal
        Etxeek nolako dinamika segitzen dute? Aktibidade
        berezirik izaten da (dantzak, ikastaroak, bestak&#133;)?
        - Hemen non duzue familia? Bisita egiterat etortzen
        zarete?
        - Bertzelako euskal elkarterik ba al dago?
        - Zuen familian nor izan zen horrat joan zen
        lehenbizikoa? Zenbatgarren generazioa zarete?
        - Zuen artean, etxean, lagunartean&#133; euskaraz
        solasten duzue?
        - Ze eritzi du horko jendeak euskaldunei buruz?
        - Hemengo eta horko ohiturak arras diferenteak izanik, ze
        desberdintasun nagusi aipatuko zenuke?
        - Nafarroaren mendialdekoa den jende gehiago bizi al da
        hor? Interneteko helbiderik baldin badute, haien
        direkzioa jakin nahi genuke.
        - Euskera eta horko lengoaia. Zein leku du bakoitzak?
        - Nolako lanbideak dituzue hor bizi zareten euskaldunak?
        
        Hauek dira gutti goiti-beheiti erantzutea nahiko genukeen
        galderak, baina zuri bertzelako gairik aipatzea
        bururatzen bazaizu, gustora hartuko dugu. Honetaz gain,
        hor bizi zareten euskaldunen &#150;familia,
        lagunartea&#133;&#150; argazkiren bat bidaliko bazenigu
        aunitz eskertuko genizuke. Hauxe da gure direkzioa:
        
        ttipi-ttapa
        
        ttipi@encomix.es
        Herriko Etxeko Plaza, 1
        E-31780 BERA 
        Tfnoa: (--) 3448 631188
        Faxa: (--) 3448 631291
        
        Gure eskariak
        gehiegizkoak izanez ez direlakoan eta aldez aurretik
        eskerrak emanez, agur bero bat ttipi-ttapatik. 
        Goraintziak.
        
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Aurreko aleak









    
        AURREKO
        ALEAK 
    




    
        
            

1996-ko Uztailaren 4a. 185. alea
        
        
    
    
        
            

1996-ko Irailaren 12a. 189. alea
        
        
    
    
        
            

1996-ko Irailaren 26a. 190. alea
        
        
    
    
        
            

1996-ko Urriaren 10a. 191. alea
                
            
        
        
    
    
        
            

1996-ko Urriaren 24a. 192. alea
            
        
        
    
    
        
            

1996-ko Azaroaren 7a. 193. alea
            
        
        
    
    
        
            

1996-ko Azaroaren 21a. 194. alea
            
        
        
    
    
        
            

1996-ko Abenduaren 5a. 195. alea
            
        
        
    
    
        
            

1996-ko Abenduaren 19a. 196.
                alea 
        
        
    
    
        
            

1997-ko Urtarrilaren 16a. 197.
                alea 
        
        
    
    
        
            

1997-ko Urtarrilaren 30a. 198.
                alea 
        
        
    
    
        
            

1997-ko Otsailaren 13a. 199.
                alea 
        
        
    
    
        
            

1997-ko Otsailaren 27a. 200.
                alea 
        
        
    
    
        
            

1997-ko Martxoaren 13a. 201.
                alea 
        
        
    






    
        &nbsp;
hasierakoa
 || 
erreportaia
 || 
elkarrizketa
 || 
herriz-herri
 || 
kirolak
 || 
jaiotzak-ezkontzak-heriotzak
        || 
irakurleak
        idazle
        (berria)
|| 
aurreko aleak
    










malerreka





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        
MALERREKA 
    



&nbsp;


&nbsp;


    SUNBILLA
    &nbsp;




    
        SUNBILLA
Nafarroako Bertsolari txapelketaren finala
        apirilaren 13an burutuko da frontoian
        Aitzinetik mahaingurua eta bazkaria
        izanen dira
        Josune eta Isabel
        Apirilaren 13an, igandea, Sunbillan
        hirugarren aldiz Nafarroako bertsolari txapelketaren saio
        bat ikusi eta aditzeko aukera izanen dugu. Eta ez
        nolanahiko saioa, gainera, jokoan dauden hiru kanporaketa
        eta finalerdiaren ondotik, final nagusia izanen baita
        frontoian. 
        Saioa baino lehen, solasaldi edo
        mahainguru bat izanen da bertsolari batekin. Antzakaitz
        kultur taldekoei eman zaie hau antolatzeko aukera eta
        beraiek erabaki beharko dute zein bertsolari nahi duten.
        Saioa egunean berriz, goizean herriko trikitilariek
        trikitixa joko dute herrian barna. Ondoren, Ulibeltza
        elkartean bazkaria izanen da 90 pertsonendako, finalean
        arituko diren bertsolariak ere bertan izanen direlarik.
        Bazkalondotikan, bertsolari txapelketaren finala hasiko
        da frontoian.
        Korrika pasatu zen
        Korrikaren hamargarren edizioa
        martxoaren 16ko gauean pasatu zen Sunbillatik.
        Gasolineran hartu zuen alkateak Doneztebetik heldu zen
        Korrikaren lekukoa. Berekin batera herriko hainbat jende
        zegoen esperoan. Uste baino beranduago ailegatu zen,
        arratseko 11tan. Ittungo joaldunak ere bertan zeuden.
        Herriak gasolineratik Itturko ondorainoko kilometroa egin
        zuen eta handik Soilaraino, maixu-maistrek eraman zuten.
        Legasako Xanpale taldeak irabazi
        zuen futbitoko txapela
        Finalean Basaburua taldeari 5-4
        irabazi ondotik, Legasako Xanpale taldeak eskuratu du
        Baztan-Malerrekako futbito txapelketako lehen postua.
        Hirugarren eta laugarren postua erabakitzeko
        norgehiagokan, Doneztebeko Bar Titi nagusitu zitzaion
        Sunbillako Ulibeltzak taldeari.
        Gainerako sariei dagokienez, Bar
        Titik eskuratu zuen kiroltasunari emandako saria,
        Xanpaleko Pedro Miguel Castilla izan zen gol guttien jaso
        zuen atezaina eta Titiko Felipe Ganboa goleatzaile onena.
        Erregulartasunaren saria Xanpaleko Asier Hernandorenak
        jaso zuen.
        Hamabi taldek parte hartu dute
        aurtengoan.
        DONEZTEBE
        Hurrengo hiru urteetan obrak
        egiteko 172 milioi izanen ditu herriak
        Nafarroako Gobernuko Hirurteko
        Azpiegitura Planaren arabera
        Txema ALDABE
        Nafarroako Gobernuak 172.293.000
        pezetako inbertsioa eginen du Doneztebeko azpiegitura
        lanetan, Hirurteko Planaren barnean. Honetaz gain,
        tentsio baxuko sarea berritzeko lanak, 13.241.000
        pezetako inbertsioarekin, erreserban gelditu dira.
        Erabat onartutako lanak herriguneko
        ur-hornidura eta saneamendua (46.371.000 pezetako
        inbertsioa aurten), tentsio baxuko sarearen berritzea (20
        milioi datorren urtean), herriguneko argiteria berritzea
        (21.616.000 pezeta datorren urtean) eta zolaberritzea
        (84.306.000 pezeta aurten) dira. Eraberean, lanok eginen
        direla probextuz, gasa sartzea ere pentsatu da, alkateak
        adierazi duenez. 
        Doneztebeko udalak 268 milioi
        terdiko inbertsioak eskatuak zituen eta emaitza positiboa
        izan dela erran du alkateak.
        Erreka 
        mendi taldea Goizuetara apirilaren
        6an
        Goizeko 7ak aldera aterako dira eta
        Mendi-eder, Ekaitza eta Loitzate egin ondoren, eguerdi
        aldera, iritsiko dira Goizuetara. Bertan ederki
        bazkalduko dute eta autoz itzuli. Joan nahi duenak
        apirilaren 2a, asteazkena, du azken eguna Titi tabernan
        izena emateko.
        Kafe-antzerkia
        Xebe Diez eta Teresa Lopez de
        Muniain jubilatuen ostatuan izan ziren martxoaren 26an,
        asteazkenean, gaueko 10,30etan «Urrundik eta
        elkarrekin» kafe-antzerki saioa eskeintzeko. Bi
        antzesleak aski ezagunak dira, batek ETBn eguraldiaren
        berri ematen baitzuen eta bertzeak Goenkalen Ginaren
        papera egiten zuelako. Malerrekako euskaltegia da
        ekitaldiaren antolatzailea. Ikasleek afaria izan zuten
        gau berean.
        Arria V.ak onartu du Luis Mari
        Belarraren desafioa
        Doneztebeko Belarra kafetegian
        itxitako apostuan, Xabier Orbegozo &#145;Arria
        V.ak&#146;, Luis Mari Belarrak luzatutako desafioari
        erantzun dio. Apostua maiatzaren 4ean, eguerdiko
        12,30etan jokatuko da Donezteben. Onartutako apostuaren
        arabera, Belarrak 11 kanaerdiko moztu beharko ditu eta
        Arriak 12 kanaerdiko. Egurrak erdibana plazaratuko
        dituzte eta doneztebarrak nahi duena utziko du moztu gabe
        gipuzkoarraren lotetik. Aizkolari bakoitzak 400.000
        pezeta jokatuko ditu.
        Piriniotako Lan Komunitatea
        Bertizen bilduko da apirilean
        Piriniotako Lan Komunitatearen
        hamabosgarren batzarrea apirilaren 24 eta 25ean bilduko
        da Bertizko Partzuegoan eta Lekaroz, Elizondo eta
        Almandozen.
        Apirilaren 24an, elkarte hau
        osatzen duten zazpi komunitatetako lehendakariak bilduko
        dira: Jacques Valade (Akitania), Marc Censi (Midi
        Pyrenées), Jacques Blanc (Languedoc-Rousillon), Josep
        Duró kontsula (Andorra), Jordi Pujol (Katalunia), Jose
        Antonio Ardanza (Euskadi) eta Miguel Sanz (Nafarroa).
        Apirilaren 25eko goizean Lekarozko
        institutuan bilduko da kontseiluko 300 batzarkideak,
        arestian aipatutako zazpi komunitateak ordezkatuz.
        Lan-sesioetaz gain, Elizondoko
        Baztan hotelean afaria eta Almandozko Beolan bazkaria
        izanen dute.
        Elkarte hau 1983an sortu zen,
        Pirinio inguruko komunitateen lanak koordinatzeko.
        MALERREKA
        Zubietako errotan Uraren Ekomuseoa
        egiteko 15 milioiko laguntza Europatik
        Lehenik, ordea, errotaren jabetza
        edo erabilera udalaren esku egon beharko luke
        ttipi-ttapa
        Zubietako errotan moldaketak egin
        eta bertan Uraren Ekomuseoa zabaltzeko 15 milioiko
        dirulaguntza jasoko du Zubietako Herriko Etxeak
        Europatik, Enpresa eta Berrikuntza Zentruaren bidez.
        Horretarako, ordea, errotaren jabetza edo erabilpen
        eskubidea udalaren esku egon beharko luke eta momentu
        honetan, 40 lagunetik goiti biltzen dituen elkarte bat da
        errota gestionatzen duena.
        Herriko Etxea eta elkarteko
        ordezkariak Eguberrietan bildu ziren eta azken hauen
        artean gehienak errota udalari ematearen aldekoak baziren
        ere, ez zen deus idatzirik gelditu. Horregatik, laister
        bigarren bilera baterako deialdia eginen dela adierazi
        dute Zubietako Herriko Etxetik, bertzenaz ez baitago deus
        egiterik.
        Europako elkarteak lanpostu berriak
        sortzeko programa baten barnean ematen du dirulaguntza,
        izan ere, langile bat beharko litzateke errotan.
        Dirulaguntza jaso ahal izateko, lanak 1998ko maiatza
        baino lehen akitu beharko lirateke. Errotaren zesioa
        lortuz gero, Herriko Etxeak proiektua idaztea enkargatuko
        luke segidan eta lanen kontratazioa eginen litzateke.
        Gero, Nafarroako Museo Sarean sartzeko aukera izanen
        luke.
        Ezkurrako Fernando Etxeberria da
        UNEDeko idazkari berria 
        Hezkuntza Teoria eta Filosofia
        ikasgaiak ematen ditu Bergaran
        ttipi-ttapa
        Ezkurran jaio eta bertan bizi den
        Fernando Etxeberria Mariezkurrena Urrutiko Hezkuntzarako
        Unibertsitateko (UNED) idazkari izendatu dute, hainbat
        urtetako lanaren ondorioz. Aurretik Bergarako San Jose
        Obrero Ikastetxe Teknikoko eta Aranzadi ikastolako
        zuzendaria izan zen.
        Ezkurrako irakasleak beste lanpostu
        berezi batzuk bete ditu. Adibidez, Eskoriatzako Irakasle
        Eskola eta Gasteizko IVEFeko idazkaria. Orain dela
        hamabost urte Eusko Jaurlaritzak, Irakasle Eskolak eta
        Bergarako UNEDek euskarazko irakasleentzat Majisteritza
        ikasketak antolatu zituen zortzi urtez eta Fernando
        Etxeberria izan zen arduraduna. Geroxeago Euskal Herriko
        Unibertsitatean matrikulaturiko presoentzat asistentzia
        plangintza sei urtetan zehar koordinatu zuen. Azkenik,
        kontsumoan eta gerontologia psikosozialaren Masterren
        zuzendari lanak burutu zituen lau urtetan.
        Gaur egun, Bergarako UNEDeko
        irakaslea da eta, beste batzuen artean, Hezkuntza Teoria
        eta Filosofia ikasgaiak ematen ditu.
        Hirurteko Planean zenbait
        lanetarako laguntza eman da
        Nafarroako Gobernuak zeinbait
        inbertsio eginen ditu Malerrekan, 1997-99 Hirurteko
        Plangintzan, mankomunidadetik eta herrietatik egindako
        zenbait eskariri erantzuna emanez.
        Mankomunidadeak 70 milioi jasoko
        ditu uraren tratamendu planta egiteko. Zaborontziak
        erosteko berriz 11 milioi terdi eskuratuko ditu.
        Donamariako udalak 12.093.000
        pezeta jasoko ditu 1999. urtean, Igurin auzoko
        ur-hornidura eta saneamendu lanei ekiteko. 
        Urrozko udalak hainbat lan eginen
        ahal ditu. 13.253.000 pezeta jasoko ditu aurten Utxala
        eta Balentxenea inguruetan eta baserrietan
        elektrifikazioa egiteko eta bertze 5 milioi datorren
        urtean argiteria berritzeko eta zabaltzeko. Herriko Etxea
        moldatzeko aukera ere izanen dute, 5.803.000 pezetako
        inbertsioa jasoko baitute 1999. urtean.
        Iturengo udalak, berriz, 2.930.000
        pezeta jasoko ditu datorren urtean, elektrizitate
        transformazio zentruetan zenbait moldaketa egiteko.
        Azken alean aipatu genuen bezala,
        bideak moldatzeko laguntzak ere izanen dira.
        Emakumeen afaria ospatu zen
        Zubietan 
        Festa herrian bertan egiteko aukera
        polita
        Ainhoa MUTUBERRIA
        Atso afaria aurten ere
        arrakastatsua izan da. Agian, inoiz baino jende gutxiago
        apuntatu zen, bainan halere, gurean segitzen dugu. Beste
        alditan ez bezala, ostatuko jantokian afaldu eta bertan
        dantzan ibili ginen musika akitu arte (lauak edo izanen
        ziren). Gero parrandak aurrera egin zuen, tabernariak
        aspertu arte.
        Beti zoragarria da herrian bertan
        jai izatea. Ez duzu kotxea hartu beharrik, nahi duzun
        besteko juerga egin dezakezu eta deskuidu batean
        aspertzen baldin bazara, etxera erretiratu besterik ez
        daukazu. 
        Bestalde, azken egunotan polemika
        sortu da herrian: nor den joalduna eta nor ez, kultura
        aldatu ala ez, irainak eta ez dakit zer gehiago. Ea
        egoera pixkat baretu eta konpontzen den.
        Beintza-Labaiengo botika zabaldu
        zen 
        Iruñeko Olga Alzate Basterretxea
        da botikaria
        Martxoaren 5ean zabaldu zen
        ofizialki Beintza-Labaiengo botika berria. Ekitaldian
        herriko jendea eta udal agintariekin batera, Nafarroako
        Gobernuko ordezkariak, Osasun sailekoak eta Saldias eta
        Urrozko agintariak izan ziren. Botikaria Iruñeko Olga
        Alzate Basterretxea izanen da eta ordutegia berriz,
        astegunetan goizeko 10etatik arratsaldeko 6etara eta
        larunbatetan goizeko 10etatik 1etara. Botikako telefonoa
        451875 da.
        Erregerena torturatu zuten poliziak
        epaitu eta zigortuak
        Enrike Erregerena ittundarrak
        salatutakoen kontrako epaiketa egin zen azkenean, ia 15
        urte pasa ondoren. Orduan atxilotu zuten eta tortura
        gogorrak salatu ondoren, otsailean torturatzaileen
        kontrako epaiketa egin zen, Madrilera alfer-bidai ugari
        egin ondotik. Erabakiaren ondorioz lau polizi
        kartzeleratu dituzte eta 4 milioi pezetako indemnizazioa
        ordaindu beharko dute. Erabaki hau errekurritu egin dute
        poliziek.
        Alduntxine saldiastarra istripuan
        hila
        Martxoaren 14ko gertaera latz honek
        berriro ere saldistarren bihotzak erabat samindu zituen.
        Fustiñanatik zetorrela, Valtierra ondoan hil zen auto
        istripuz, bidegurutze batean kamioi bat jo ondoren. Jose
        Mª Mikelarena, Alduntzinea baserrikoa zen eta Saldiasko
        udaleko zinegotzia. Elizan egindako hileta-elizkizunetan
        hainbat herritar, lagun eta ezagun agertu ziren, azken
        agurra ematera eta beraien nahigabea erakustera.
        BERTIZARANA
        Udal artxibategia antolatzeko
        dirulaguntza eman du Nafarroako Gobernuak 
        Eskaintzak aztertzen ari da Herriko
        Etxea
        ttipi-ttapa
        663.868 pezetako dirulaguntza
        jasoko du Bertizaranako udalak Nafarroako Gobernuko
        Hezkuntza eta Kultura sailetik, udal artxibategia
        moldatu, antolatu eta katalogatzeko. Momentu honetan
        Bertizaranako Herriko Etxea gisa honetako lanak egiten
        dituzten hiru enpresekin negoziazioak egiten ari da eta
        eskaintza guzien artean egokiena aukeratuko du ondoren.
        Herriko Etxetik adierazi digutenaren arabera, oraindik ez
        dago jakiterik lanak noiz hasiko diren.
        Narbarte eta Legasako urak
        Nafarroako Gobernuak 60 milioi
        pezetako inbertsioa eginen du Narbarte eta Legasan,
        uraren hartzea, bideratzea eta tratamendua egiteko.
        Dirulaguntza hau Hirurteko Azpiegitura Plangintzaren
        barnean eginen du Nafarroako Gobernuak eta diru guzia
        datorren urtean emanen dute.
        
    







    
        
            DONEZTEBE
        
        

            
                &nbsp;
            
        
    


&nbsp;


    MALERREKA




    
        &nbsp;
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









leitza





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        
LEITZALDEA
    



&nbsp; 




&nbsp; 

&nbsp;

&nbsp;

GOIZUETA



    
        &nbsp;
        GOIZUETA
        &nbsp;
        Basoen esplotaziorako pistak
        erabiltzeagatik tasa kobratuko da
        Bildutako dirua pistak konpontzeko
        erabiliko omen du udalak
        &nbsp;
        Esteban AROZENA
        &nbsp;
        «Bide publikoko eta herri
        lurretako zoru, hegaldura eta zorupeko aprobetxamendu
        berezien» prezioak arautzen dituen ordenantzak onartu
        berriak dira Herriko Etxean.
        Klase askotako tasen berri ematen
        da ordenantza hauetan, (esate baterako, plazan gauzak
        saltzeko postuak jartzeagatik udalak kobratuko duena)
        baina, herriko egoera ekonomikoa kontuan hartuz gero,
        basoen esplotaziorako mendietako bideak edo pistak
        erabiltzeagatik ordaindu beharrekoa izanen da
        garrantzitsuena, seguraski.
        Partikularren arbolak garraiatuz
        ondatutako pistak konpontzeko, orain arte egiten den
        bezala, herritar guzien dirua erabiltzea ez omen du begi
        onez ikusten udalak. Horregatik, pinuak edo beste edozein
        zuhaitz mota menditik atera nahi duenak, metro kubikoko
        125 pezetako tasa ordaindu beharko du. Mendien ardura
        daraman Laxaro Apezetxeak esan zigunez, era honetara
        biltzen den diru guztia pistak konpontzeko erabiliko omen
        da.
        &nbsp;
        Alkate intsumituek ez zuten
        deklaratu
        Udal Intsumituei Iruñan ireki
        dizkien dilijentzi judizialak direla-eta, hil honen
        18rako deitu zituzten epaitegira Nafarroako zazpi alkate,
        hauen artean Goizuetakoa. Espainiako ejerzitoarekin ez
        kolaboratzea da leporatzen dieten delitoa, baina ez diote
        kasurik egin epaileari, bat bakarrik ere ez baitzen
        agertu bere aurrera egun horretan. Baton-bati azalpenak
        ematez gero herritarrei emanen omen dizkiete alkateek,
        «hauek baitira honelako jarrera mantentzea eskatzen
        digutenak». Beraz, aurrera ere ez omen dute inongo
        epailearengana agertzeko asmorik.
        &nbsp;
        ARESO
        &nbsp;
        Zuhaitzak landatu zituzten eskolako
        umeek 
        Ingurugiro proiektuaren barnean
        &nbsp;
        Juana Mª SAIZAR
        &nbsp;
        Ingurugiroari buruzko proiektuari
        jarraituz, eskolako umeek mendizainaren laguntzarekin
        hiru zuhaitz hazi mota (urkia, lizarra eta pagoa) landatu
        dituzte, udalak eskolari utzi zion lur eremuan, errekaren
        bestaldean.
        &nbsp;
        Emakumeen Eguna ospatu zen
        Emakumeen Eguna ospatu zen urtero
        bezala. Emakume mordoxka bildu zen eta afaldu ondoren
        musika ere izan omen zuten. Menopausiari buruzko
        hitzaldia antolatua zegoen egun horretarako, baina arazo
        batzuengatik ezin izan zen burutu. Beste egun baterako
        atzeratu dute eta denborarekin abisatuko da.
        Moldaketak elizdorrean
        Elizako dorreari, aspaldidanik
        harri batzuk erori zitzaizkion eta egoera arriskutsuan
        dago momentu honetan. Tximistorratza konpontzerakoan
        konturatu ziren zein egoera txarrean zeuden dorrea eta
        ondoko balkoia. Konponketaren aurrekontua 800.000
        pezetakoa da. Orain diru hori nola lortu pentsatu behar
        da.
        &nbsp;
        LEITZA
        &nbsp;
        Leitzaldeko Zahar-Etxea herrian
        jartzeko proiektua prestatzen ari da Udala
        250 milioitik gorako aurrekontua
        izanen luke
        &nbsp;
        Zonalde honetako beharrak beteko
        dituen Zahar Etxearen kokaguneak herrien arteko lehia
        sortu du. Lau udalek egin nahi dute etxea: Lekunberrik,
        Beteluk, Larraunek (Mugiron) eta Leitzak. Bakoitzak berea
        defendatzen du eta herri bakoitzeko abantailak azaldu:
        balnearioa irekitzeko aukera, eguraldi epelagoa,
        komunikazioak, populazioa&#133; 
        Oraindik Leitzan proiektu zehatzik
        ez bada onartu ere (hau idazterakoan), memoria bat egina
        da. Honen arabera, 52 lagunentzat tokia izanen lukeen
        hiru pisutako etxea eginen litzateke (2.318 m2). Etxea
        eraikitzeko aurrekontua 250 milioitik gorakoa da.
        Hauetatik 100 milioi Nafarroako Gobernuak jarriko
        lituzke, Parrokiak 8, Leitzako Udalak 27&#146;4,
        gainerantzeko Udalek 15 eta 100 milioiko kreditua hartu
        beharko litzateke. Urteroko mantenimenduko aurrekontua
        berriz, 59-60 milioikoa da. Zerbitzuengatik ordaindu
        beharreko kuotak, hauek izanen lirateke: Bere buruaz
        baliatzeko laguntzarik behar ez dutenak 80.000 pezeta
        hilero; zenbait gauzetarako laguntza behar dutenak
        (erdi-balidoak) 120.000 pezeta hilean eta laguntza erabat
        behar dutenak hilean 180.000 pezeta. Halere, kontuan
        hartu behar da datu guzti hauek probisionalak direla. Ez
        dira ez, txantxetako kontuak, baina zerbitzu hori eman
        behar denez, hobe izanen da herrian bertan izatea.
        Bestalde, kontuan eduki behar da beste proiektu batzuk
        ere badaudela (polikiroldegia, futbol zelaia, auzoetako
        bideak&#133;). 
        &nbsp;
        Haurtzainegian izen emateko epea
        zabalik
        Haurtzaindegian haurren izena
        emateko epea apirilaren 1ean ireki eta maiatzaren 30ean
        bukatzen da. Izena haurtzaindegian eman behar da eta datu
        hauek ere eman behar dira: haurraren izena eta
        jaioterria, gurasoen izenak eta hileroko kuota kobratzeko
        banku edo aurrezki kutxaren kontu zenbakia. Datorren
        urteko hilbeltza baino lehen 3 urte betetzen dituzten
        haurrek ezin izanen dute haurtzaindegira joan eta
        irailean hasi behar dutenek 18 hilabete beteak behar
        dituztela eta gazteago direnak hilbeltzan hasiko dira,
        baldin eta 18 hilabete badituzte. Hileroko kuota 4.000
        pezetakoa izanen da.
        &nbsp;
        Udal diruzain lanpostua sei
        hilabetez betetzeko deialdia ireki du udalak
        Udal diruzaina sei hilabetez
        ordezkatzeko (maiatzaren 1etik urriaren 31 arte),
        lanpostuaren deialdia egin du Udalak. &#145;C&#146;
        nibelari dagokion soldata kobratuko du eta kontabilitate
        publikoaren sistema berria martxan jartzea izanen da bere
        lana. Lanpostu honetara aurkezteko, baldintza hauek bete
        behar dira: 1997ko hilbeltzaren baino lehen Leitzan
        enpadronatua egotea, beste lan batean ez aritzea,
        Enpresari edo Ekonomi Zientziatan diplomatua edo
        lizentziatua izatea, euskara mintzatua eta idatziz
        jakitea eta informatikan ezaguera nahikoa izatea (agiria
        aurkeztu beharko da). 
        Apirilaren 2a arte izanen da izena
        eman eta agiriak aurkezteko epea. Onartu eta baztertuen
        izangaien zerrenda, hamar egunez egonen da jendaurrean,
        alegazioak egin ahal izateko. Alegaziorik ez bada
        aurkezten, onartuen artean zozketa publikoa eginen da
        Udaletxeko Batzar Aretoan, apirilaren 14ean, eguerdiko
        12etan.
        
    



&nbsp;

&nbsp;


    ARESO




    
        &nbsp;
    






&nbsp;&nbsp;LEITZA



    
        &nbsp;
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









baztan





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        
BAZTAN
    



&nbsp; 

&nbsp;

BAZTAN

&nbsp; 



    
        
 BAZTAN
        &nbsp;
        Udaberri Kulturala ospatzen ari da
        Elizondon martxoaren 10etik apirilaren 12ra
        Hainbat ekitaldi antolatu ditu
        Elizondoko Kultur Batzordeak
        &nbsp;
        Joseba IGARABIDE
        Elizondoko Kultur Batzordeak
        Nafarroako Aurrezki Kutxaren laguntzaz antolatutako
        Udaberri kulturala arrakastaz burutzen ari da asteotan.
        Martxoaren 10ean hasi ziren ekitaldiak eta apirilaren
        12ra arte luzatuko dira. Dagoeneko zenbait organu
        kontzertu eta solasaldi eman dira eta joan den
        ortzegunean, Baztan Balleko oroitzapenak izeneko
        mahainguru interesgarria burutu zen, Juan Eraso eta Juan
        Antonio Lekuonaren partehartzearekin.
        &nbsp;
        Dantza, txistua, mahaingurua eta
        antzerkia
        Etorkizunera begira, igande
        honetan, Baztandarrak dantzan izeneko erakustaldia
        erakutsiko dute Baztango dantzariek elizatarian,
        atsaldeko 8etan. Datorren ortzilerien, apirilak 4, txistu
        kontzertua eskainiko dute Elizondoko txistulariek
        Arizkunenea Kultur Etxeko atarian, atsaldeko 7,30etan.
        Apirilaren 10ean, ortzeguna,
        udaberriko folkloreari buruzko solasaldia eskainiko du
        Jose Maria Satrustegik, Kasinoan, atsaldeko 7,30etan.
        Biharamonean, ordu eta leku berean, Baztango bailara
        hurbileko urruntasunetik (edo alderantziz) izeneko
        mahaingurua burutuko da. Solasean izanen dira Ramon
        Arotzarena, Alejandro Arizkun, Jose Antonio Meoki, Patxi
        Urrutia eta Peio Salaburu.
        Apirilaren 12an, larunbata,
        azkenik, Iruritako antzerki taldeak antzeslana eskainiko
        du Kasinoan, atsaldeko 7,30etatik aitzinera.
        &nbsp;
        Hainbat ekitaldi burutu dira
        Lekarozko Institutuan
        Martxoaren 8an, Emakumearen Eguna
        zela eta, Lekarozko institutuan 6an Egizan emakume
        taldearen eskutik solasaldia eman zen, bertako ikasle
        batzordeak antolatuta. Martxoaren 24an berriz, Jarrai
        gazte erakundearen eskutik bertze solasaldi bat eman zen
        «Jarrairen erronka egungo testuinguru sozio-politikoan»
        gaiaren inguruan.
        Martxoaren 25ean, Egun Kulturala
        antolatu zen institutuan eta bertze zenbait ekitaldiren
        artean, kontzertua eta Elizondoko COFES-Haizeako kideen
        solasaldia izan ziren. Azken honetan, sexualitateari
        buruz aritu ziren. Ekitaldi interesgarriak guztiak, eta
        jendearen erantzuna ere ona izan zen.
        &nbsp;
        v Azpilkuetako
        bertso afarian, 85 lagun bildu
        ziren martxoaren 14an. Lizaso, Telleria eta Muruaren
        bertsoak aditu bidenabar, ederki afaldu zuten.
        v Erratzuko kanpinak
        denboraldi berria hasi zuen
        martxoaren 14ean, festa ttiki baten bidez. Mal de ojo
        taldearekin musika kontzertua izan zen eta jende aunitz
        bildu zen.
        v Udaberriko kontzertua
        eskaini zuen joan den ortzilerien,
        Elizondoko Abesbatzak. Jende aunitz bildu zen korukoen
        ahotsak aditzera eta gustora ateri ziren.
        v Gure-Kaiolako mus txapelketa
        Martxoaren 15ean Iruritako
        Gure-Kaiola elkartean, mus txapelketaren finalak jokatu
        ziren. Aurtengo txapelketan hamasei bikote aritu dira eta
        txapeldunak Joaquin Obregozo eta Tiburcio Dorregarai
        suertatu ziren. Finalaren ondotik, 40 lagun bildu ziren
        afarian.
        &nbsp;
        Basaburuako taldea txapeldunorde
        eskualdeko futbito txapelketan
        Azienden saneamendu kanpaina
        burutzen ari da ITG
        &nbsp;
        Josu INZIARTE
        San Jose egunean Donezteben
        jokatutako finalean Basaburuako taldea txapeldunorde
        suertatu zen, Legasako Xanpale taldearen kontra 5-4 galdu
        baitzuten. Hamabi talde aritu dira txapelketa honetan eta
        Basaburuako taldean Aniz, Berroeta eta Zigako gazteek
        jokatu zuten. Bikain aritu dira eta sari nagusia eskuratu
        ez badute ere, txapelketa ederra jokatu dutela ezin da
        ukatu.
        &nbsp;
        Bixente Setuain pelikula
        arrakastatsuan
        Inguru hauetan hain ezaguna den
        Bixente Setuain akordeolaria Montxo Armendarizen
        «Secretos del corazón» filmean agertzen da. Filmean
        ere akordeoia jotzen du, aski ongi gainera. Gogoratu
        behar da pelikula honek arras kritika ona izan duela eta
        dagoeneko Berlinen Zilarrezko Hartza eskuratu duela.
        Oraindikan Oscar batekin ikusiko ote dugu Bixente?
        Almandozen karrika berritzen
        Almandozko karrika nagusia eta
        harrobirako bidea goratu eta berritzen ari dira. Hortaz
        gain, sarreran berendaleku ederra eginen dute. Urtero
        bezala, Aste Sainduko larunbatean Auñamendin bilduko
        dira gazteak bazkari ederra egiteko.
        Gaztetxoen margo erakusketa
        Arizkunenea Kultur Etxean bortz eta
        hamabi urte arteko 41 gaztetxoren margo erakusketa
        burutzen ari da apirilaren 26a arte. Tomas Sobrinok
        zuzendutako ikastaroan egindako lanak, astelehenetik
        larunbatera, 6,30etatik 8etara ikusten ahal dira.
        Korrikak lagun aunitz bildu zituen
        Jende aunitz izan zen bide guzian
        barna eta adin guzietako jendea ikus zitekeen. Arras
        balorazio positiboa egin zuen Txus Pernaute, Baztango
        AEKko arduradunak, kilometro guziak saldu baitziren eta
        partehartzea uste baino haundiago izan baitzen.
        &nbsp;
        Azienden saneamendu kanpaina egiten
        ari da ITG
        Behi saneamendu eta ardi saneamendu
        kanpaina burutzen ari da Baztanen ITG. Aldez aitzinetik
        deitzen dute abeltzainak eta herriz herri ibiltzen dira.
        Horretarako behiak ikuiluan kontzea eskatzen dute eta
        bere helburua bruzelosia eta honelako eritasunak
        desagertaraztea omen da. Dirudienez, nahiko ongi dago
        hemengo azienden osasuna. 
        &nbsp;
        v Ziga haunditzen
        1996an haur bat eta aurten
        oraindikan inor sortu ez bada ere, etxe berri aunitz
        egiten ari dira azken boladan Zigan.
        v Xorroxin kontzertua larunbatean
        Larunbat honetan, martxoak 29, La
        Polla, Balerdi-Balerdi eta P.L.T. taldeek kontzertua
        eskainiko dute 10,30etatik aitzinera Erratzuko frontoian.
        Sarrerarekin batera «Belarriak Goxatzen-2» Konpakt
        diska banatuko da, kontzertuan parte hartuko duten hiru
        taldeen bina kantu bilduz. Apirilaren 19an, berriz, Flaco
        Jimenez etortzekoa da Elizondora. Musika kontuekin
        segituz, aipatu behar da Rigor Mortis Elizondoko taldeak
        maketa plazaratu duela.
        v Arkupeak elkarteak
        antolatutako soinketa besta
        burutuko da apirilaren 3an Iruñean. Urtero bezala,
        autobusak aterako dira eskualdetik. Hezurrak mugiarazi
        ondotik, bazkaria izanen dute.
        &nbsp;
        Xorroxin irratia entzulegoa hobe
        ezagutzeko inkesta burutzen ari da
        Xorroxin Irratiak ttipi-ttaparen
        aurreko alean argitaratu zuen gehigarriaren barnean, bere
        entzulegoaren gustoak hobeki ezagutzeko inkesta plazaratu
        zuen.
        Inkesta bete eta maiatzaren 1a
        baino lehen ailegatu beharko du Xorroxinera, horretarako
        espreski dagoen kartazalean sartuta (ez du posta
        zigilurik behar). Jasotako inkesten artean zozketa eginen
        da maiatzaren 5ean, eguerdiko 2etan Xorroxin Irratiko
        Herriz Herri saioan.
        Erantzuten dutenen artean bi sari
        zozketatuko dituzte, bakoitza 25.000 pezetakoa. Sariak
        eskuratzeko 30 eguneko epea dago, horretarako 581226
        telefonora deitu behar delarik.
        
    




    
        
            &nbsp;
        
    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Saraldea





src="images/minitttipittapa.gif" alt="ttipi-ttapa" width="200"


1997-ko Martxoaren 13a-
201. zenbakia



    
        
SARALDEA
    



&nbsp; 

&nbsp; 



    
        
            
                ZUGARRAMURDI 
            
        
    




    
        ZUGARRAMURDI
        &nbsp;
        Xabierreko erromesaldia zaldiz egin
        zuten bortz herritarrek
        Tuteratik Bardeak gurutzatuz bi
        eguneko bidaia izan zuten
        &nbsp;
        Margari eta Koro
        Lehen asto bat izan zen eta orain
        berriz, zaldiek hartu dute peregrinazioaren bidea:
        Xabierreko lehenbiziko erromesaldira herritik bortz
        zaldun eta zaldi abiatu ziren: Alfontxo Tximistarekin,
        Txarli Binborekin, Pedrito Kanelorekin, Teofilo
        Gaztainekin eta Juanmi Xurirekin. Ortzegunean atera ziren
        herritik Tutera aldera eta biharamonean abiatuz, bi
        eguneko bidaia egin zuten Bardeak gurutzatuz,
        Xabierreraino ailegatzeko, 120 kilometro denetara. Bidai
        honetan 40 zaldun zeuden, bertze komunitateetatik eta
        bakarren bat Montanatik (Estatu Batuak) etorriak
        baitziren.
        &nbsp;
        Bi urte terdian lehen bataioa
        Duela bi urte terdi Zugarramurdin
        ikusia ez zena martxoaren 2an ikusi zen: haur baten
        bataioa. Egun horretan apezak Joanari burua busti
        ondotik, haurrek besta ederra eta ia-ia ahantzia zuten
        diru eta goxoki biltzea izan zuten elizatarian. Jakitera
        orain zenbat denboraz esperatu beharko duten, momentuan
        ez baita haurdunik bistan ageri.
        &nbsp;
        Istripua Atxurian
        Martxoaren 16an Iruñeko talde bat
        Atxuriko gainera igan zen. Emakume batek istripua izan
        ondotik izterra hautsi zuen. Komediak ibili behar izan
        zituzten handik beheiti besoetan, bizkarrean eta ahal zen
        moduan jausteko Sarako lezeetaraino. Behin haraino
        ailegatuta bonberoen anbulantziak Iruñera eraman zuen.
        &nbsp;
        URDAZUBI
        &nbsp;
        Elektrifikazio lanen lehen fasea
        egiteko lehiaketa atera du du Udalak
        Proposamenak apirilaren 2a baino
        lehen aurkeztu behar dira Herriko Etxean
        &nbsp;
        ttipi-ttapa
        Urdazubiko udalak enkante publikoan
        jarri du, aldez aurreko onarpenarekin, elektrifikazio
        lanen lehen fasearen adjudikazioa. Hasierako prezioa
        27.883.126 pezetakoa da (BEZ barne). Tentsio baxuko sarea
        berritu eta Alkerdi eta Tomasenea inguruetako
        transformazio zentruak eraikiko dira lehen fase honetan
        eta Nafarroako Gobernuak 15.150.000 pezetako dirulaguntza
        onartua du. Lanak sei hilabeteko epean akitu beharko
        dira, beti ere onetsitako proiektuari segituz.
        Eskaintzak, Urdazubiko Herriko Etxeko idazkaritzan
        aurkezteko epea apirilaren 2an akituko da. Aurkeztu
        beharreko dokumentazioaren eta gainerako xehetasunen
        (proiektua, baldintza teknikoen plegua eta klausula
        administratibo partikularra&#133;) Herriko Etxean daude
        interesatuen eskura.
        &nbsp;
        SARA
        &nbsp;
        Haur Kantu txapelketa apirilaren
        6an burutuko da polikiroldegian
        Lapurdiko finalerdia izanen da
        &nbsp;
        Jacqueline eta Mixel
        &nbsp;
        Haur Kantu txapelketaren aurtengo
        edizioaren Lapurdiko finalerdia datorren igandean,
        apirilaren 6an, arratsaldeko 3,30etarik aitzin burutuko
        da Sarako polikiroldegian. Hunen antolakuntza orokorra
        Haize Berri (Izura) elkarteari zor diogu eta herri
        mailan, berriz, Olhain ikastola eta Zazpiak Bat elkartea
        bultzatzaile dira. Eskualde bakoitzak finalerdi bat
        ukanen du, beraz Sarari dagokionez, Lapurdiko finalerdia
        izanen da eta, hunetarik landa, lau hoberenak hautatuak
        izanen dira Miarritzen, erearoaren 29an eginen den
        finalerako.
        Txapelketa hau Euskal Herri osoari
        idekia da.
        &nbsp;
        Herriko Etxeko mus lehiaketa
        Herriko Etxeko mus lehiaketa
        martxoaren 8an burutu zen. 28 bikotek parte hartu zuten
        eta huna finalaren ondorioak, hirutan sailkaturik:
        &#149; Goi maila: Txapeldun, Marthe
        Cebedio eta Madeleine Iturria; txapeldunordea, Jerome
        Pradere eta Nicolas Barrenetxe; 3. Xan Garat eta Stephane
        Etxebeste; 4. Bruno Martin eta Manu Agerre.
        &#149; 2. maila: Lehen Marie Helene
        Berruet eta Isabelle Hiriart; Bigarren, Mixel Saint
        Martin eta J. Philippe Amorena.
        &#149; 3. maila: Hemen hoberenak
        Manex Bergara eta Antton Bidegain atera ziren, bigarren
        utziz Fabienne Goyetche eta Isabelle Beoteguy.
        Hauei denei sariak banatu eta
        muszaleek bildots errea jateko parada ukan zuten. 
        &nbsp;
        Ikastolaren Biltzar Nagusia
        Olhain ikastolaren biltzar nagusia
        martxoaren 14an iragan zen, 27 kide biltzen zirelarik.
        Urtean iraganak aipatu eta, urteko gastu eta diru
        iturrien txostena banatu zen. Mixel Gerendiain, azken
        urte hauetan lehendakari zenak, bere kargua utzi du eta
        Bittori Etxeberri, ikastolako burasoari eman dio lekukoa,
        Arantxa Indaburu lehendakari ordea izanen delarik.
        &nbsp;
        Korrika-10
        Hamargarren Korrika kari Sarako 30
        bat euskaltzalek martxoaren 16ko gau ilunean beren
        lasterkaldia eskeini zuten euskararen alde Senpereko
        aintzira eta Zuraide artean.
        &nbsp;
        Basurde jatea
        Martxoaren 15ean, Sarako ehiztariek
        antolaturik 130 bat lagun bildu ziren Omordiako jantokian
        basurde jatea kari. Hor ziren ehiztariak eta ehiztatzeko
        beren eremuak uzten dituzten baserritarrak.
        
    




    
        
            
                &nbsp; 
                &nbsp;
                SARA
            
        
    




    
        Olhain
        ikastolak eta Beti Gazte elkarteak Biltzar Nagusiak
        ospatuko dituzte
        Korrikan
        parte hartzeko Senpererat gan beharko dute Sarako
        euskaltzaleek
        &nbsp;
Jacqueline eta Mixel
        Olhain ikastolak Biltzar Nagusia
        ospatuko du ortziral honetan, martxoaren 14ean, arratseko
        9etan Gazteen Etxean. Elkarte hunek dei egiten die buraso
        eta kide guzieri parte har dezaten, intereseko gaiak
        landuko baitira biltzar huntan.
        Beti Gazte adinekoen elkarteak
        aldiz, datorren asteazkenerakotz, martxoaren 19rakotz
        finkatua du bere urteko Biltzarra, jazko ekitaldien eta
        aurtengo egitasmoen berri emateko, Pullman jatetxean
        eguerditan. Erran gabe doa elgarretaratze hau oturuntz
        baten inguruan jarraikiko dela.
        &nbsp;Korrika-10
        Martxoaren 14ean ortziralearekin
        abiatuko da Arantzazutik bederatzi egun berantago
        Bilborat heltzeko. Martxoaren 15 eta 16an Iparraldea
        zeharkatuko du eta lasterkaldi huntan parte hartu nahi
        dutenek Senpereko gau eskoletan aurki dezakete Sarako
        euskaltzaleen izenean atxikia den kilometroa. Senperen
        martxoaren 16an iraganen da gauaz, oren bat eta laurden
        irian. Gaztetxea da herri mailako antolakuntzaz (ordu,
        bizkarrekoaren eskuratzea&#133;) arduratzen.
        &nbsp;Besta
        elkartea sagarnotegian
        Martxoaren lehenean, Sarako besten
        antolakuntzaz arduratzen den elkarte hunen hirutan
        hogeitamabortz bat kide Astigarragarat joan ziren,
        Petritegi sagarnotegira. Erran gabe doa, sagarnoaz gain,
        bakailu tortila, txuleta, gasna eta intxaurrak ausarki
        dastatu zituztela. Gaua umore ederrean gan zitzaien.
        Idazleen Biltzarra Bazko
        Astelehenean
        Martxoaren 31n iraganen da
        polikiroldegian. Antolatzaileek ospakizun hau Bazko
        Astelehenerat ekarri dute eta idazleak hor izanen dira
        bere lanen aurkezteko, baita ere zonbait ekitaldiren
        iragaiteko. Aipamen berezi bat merexi du iazko argazkian
        Piarres Xarriton euskaltzainak Herriko Etxean eskainiko
        duen mintzaldiak: 1945 eta 1970. urteen arteko
        denboraldia aipatuko du arratsaldeko 6ak eta erditan.
        (ARGAZKIAN)
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;
























































































































































Hasierako orrialdea






    
        1997-ko Apirilak 10 - 203. zenbakia
    




    
        
 
        
        
        rectangle=" (44,207) (251, 235)  heriotza.htm"
        rectangle=" (189,157) (299, 180)  aurreko.htm"
        rectangle=" (9,149) (73, 186)  kirolak.htm"
        rectangle=" (93,63) (201, 79)  idatzidigute.htm"
        rectangle=" (211,22) (299, 66)  herrizhe.htm"
        rectangle=" (3,35) (92, 62)  elkarriz.htm"
        rectangle=" (101,6) (186, 32)  erreport.htm"
        rectangle=" (0,0) (10000, 10000)  index.htm"
        src="images/mapa.gif" border="0" width="300" height="247"


    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak



Zu(r)ekin 
lagun dira, orrialde hau ikusi dutenak 
1996-ko Uztailaren 5-etik. 



ttipi-ttapa

Herriko
Etxeko Plaza 1
31780 Bera (Nafarroa)

Tfnoa: 34-48-631188
Faxa: 34-48-631291

ttipi@encomix.es


    




Nafarroako Internet Elkartearen
 laguntzarekin egina: 
p@redestb.es













heriotzak eta ezkontzak





src="images/minitttipittapa.gif" alt="ttipi-ttapa" width="200"


1997-ko Apirilaren 10a-
203. zenbakia



    
        
EZKONTZAK-HERIOTZAK-JAIOTZAK
    



&nbsp; 

EZKONTZAK&nbsp; 



    
        
            Jesus Mª Arruti
                Galarza eta Begoña Arozena Larralde,
                Oiartzun eta Lesakakoa, martxoaren 22an.
            Amaia Irazoki
                Romero eta Jose Miguel Irigoien García,
                Berakoak, martxoaren 15ean.
            Fernando Alvarez
                Astaburuaga eta Mª Aurora Escales Aranaz,
                Paris eta Irungoak, martxoaren 22an. 
            Pedro Mª Zaldain
                Indaburu eta Mireia Bautista Mora,
                Elizondokoak, martxoaren 30ean.
            Daniel Mitxeo eta
                Rosa Etxeberria Telletxea, Gaztelu
                eta Igantzikoa, martxoaren 8an.
        
        
    



&nbsp;

JAIOTZAK



    
        
            Bittor Etxabide
                Sagarzazu, Lesakakoa, martxoaren
                18an.
            Lea Etxeberri,
                Sarakoa, martxoaren 14ean.
            Egoitz Eizagirre
                Burlada, Berakoa, martxoaren 14ean.
            Irati Garaiar Ara,
                Berakoa, martxoaren 14ean.
            Jon Zubiri Azanza,
                Arizkungoa, martxoaren 16an.
            Asier Bertiz
                Gaztelumendi, Elizondokoa,
                martxoaren 18an.
            Nerea Aizpuru
                Etxeberria, Elizondokoa, martxoaren
                29a
        
        &nbsp; 
        
    



HERIOTZAK&nbsp; 



    
        
            Suzanne Le Burlu,
                Sarakoa, martxoaren 19an, 80 urte.
            Jean Daniel
                Albistur, Sarakoa, martxoaren 27an,
                27 urte.
            Mª Dolores
                Matxikote Mikelperizena, Berakoa,
                martxoaren 19an, 64 urte.
            Joaquín Ariztegi
                Iriarte, Berakoa, martxoaren 23an,
                47 urte. 
            Petra Eusebia
                Oteiza Garcia, Elbetekoa,
                martxoaren 28an, 99 urte.
            Jose Elizainzin
                Sarratea, Zigakoa, martxoaren 23an,
                91 urte.
            Justo Etxeberria
                Irungarai, Azpilkuetakoa,
                martxoaren 25ean, 84 urte.
            Felipa Orbara
                Ansorena, Elizondon, apirilaren
                1ean, 87 urte.
            Pedro Dorregarai
                Organbide, Iruritan, martxoaren
                29an, 31 urte.
            Jose Manuel
                Sarratea Arrupea, Doneztebekoa,
                martxoaren 29an, 67 urte.
            Pedro
                Zugarramurdi, Doneztebekoa,
                martxoaren 29an, 82 urte.
        
        &nbsp; 
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;











erreportaia







1997-ko Apirilaren 10a-
203. zenbakia



    
        
ERREPORTAIA 
    





&nbsp;

&nbsp;

NAMIBIATIK
ORONOZERA


    
        &nbsp;
    
    Ostrukak. Berez Afrika eta
    Arabia aldeko animaliak badira ere, iduri du gure ingurunean
    ederki moldatzen direla. Dirua ematen zutela eta eskaria
    bazegoela adituta, animali bitxi hauekin saiatzea gogotu zaio
    Kiriko Oteiza Oronoztarrari. Gaur egun, oilo eta zerriez
    gain, 36 ostruka ikusten ahal dira Etxotoa baserriko
    belategian laisterka edota lurrari pikoka, hori bai, burua lurpean
    sartu gabe. 
    &nbsp;
    B
ertze baztandar bat izan zen, hala ere, ostruken
    negozioan hasteko ideia izan zuena. «Argentinako nekazarien
    aldizkari bat leitzen ari nintzela jakin nuen ostruken
    haztegiak bazirela han, eta hemen ere horrelako zerbait
    egitea bururatu zitzaidan», Bittoriano Jauregiren hitzak
    dira, Espainiako eta Kataluniako ostruka hazleen elkarteetako
    kide dena, oraindik ostrukarik ez badu ere. Lehenbiziko
    momentutik denek erokeria zela eta ez zela posible erraten
    bazioten ere, «hemengo hotel batzutan ostruka haragia ematen
    zutela ikasi nuen prentsan irakurrita» eta horixe zen
    Bittorianok behar zuena bere proiektua gauzatzeko, eskaria izatea.
    Kiriko Oteizarekin batera, iparraldeko
    Oragarre herrian dagoen ostruka-granja bixitatu zuen eta
    haiekin egon eta gero erabaki zuten ostrukak erosi eta
    haztea. 
    Kirikok Iruñeatik 2 edo 3 hilabeteko
    36 ostruka ekarri zituen. Orain 6 hilabete pasatuxe dituzte.
    Bittoriano, bertzalde, erosi aitzinetik baserri inguruak ongi
    prestatzen ari da azken aldiotan. 
    Amaiurtarrak erran digunez, ostruka
    hazleen elkarteetan ere bere egoera berdinean (ostrukarik
    gabe) dauden kide gehiago ere ba omen dago. Elkarte horren
    bitartez, Afrikako Namibia edo Zinbawe-tik eta Europako Belgika
    edo Holandatik ekartzen ahal dituzte ostrukak. 
    &nbsp;Beran,
    Lekarozen, Dantxarinean...
    Munduan ezagutzen den hegaztirik
    haundiena den honek, eguraldi idorra hobea du bizitzeko,
    baina ez du iduri gure klima heze honek kalte haundirik
    egiten dionik. «Gogorrak dira ostrukak, hemengo hezetasuna
    ongi agontzen dute. Oragarrekoak, errate baterako, gan den
    urtea nahiko euritsua izan zelarik nahiko ongi moldatu
    ziren» azaldu digu Bittorianok. Inguru honetako bertze leku
    batzutan ere paratu dituzte ostrukak, edo paratzeko asmoa
    dute. Beran bertan, Kirikok dituenak baino guttiago badira
    ere, zenbait ostruka badaude Martinekoborda aldean.
    «Dantxarinean, bertzalde, ostruka hauek saltzen dituena
    dago, eta harek ere baditu bereak» erran digu Bittorianok. Bertze
    batzuek, berriz, plana egina dute, Lekarozen eta... Bistan denez, negozio probetxugarria
    suerta daiteke ostrukena. 
    &nbsp;&quot;Dena
    probexten da&quot;
    Horixe erran zigun Kirikok bere etxean
    egon ginenean, «lumak zamarrak egiteko; larruak ere sosa
    haundia balio du, boltsak egiteko-eta erabiltzen da; eta
    haragia ere ongi saltzen da». 
    Behin hazitakoan, 12 edo 13 hilabete
    dituztenean, saldu egiten dituzte, baina ezin dira edozein
    hiltegira eraman, &quot;ostrukekin zer egin jakin behar dute
    han, nola hil eta nola apaindu behar diren, bertzenaz balorea galtzen
    dute&quot;. Kirikok, Donostiko hiltegi batera eramanen ditu
    bere ostrukak. 
    Etxean dituen bitartean, pentsua eta
    belarra ematen die bazkatzeko, &quot;lan guti ematen dute,
    egunean bospasei aldiz zerbait pasatu ote zaien begiratzera
    joan, pentsua bota...&quot;
    Arrak eta emeak denak nahasita kontzen
    ditu Kirikok, baina ar batekin bi eme paratu behar dira. Normalean,
    2 metrotik goiti neurtzen duten animalia hauek lasaiak dira,
    nahiz eta ikusten duten guziari pikoka ibiltzen diren. Hala
    ere, emeak bero daudenean arrak arriskutsu bihurtzen omen
    dira, &quot;ez dute emeari hurbiltzen uzten&quot;. 
    Azken boladan bisitari ugari hurbildu
    omen da Etxotoara, ostrukak ikustera ikastetxeetatik-eta
    aunitz etorri dira, besta eguna eta eguraldi ona delarik,
    pilaka. 
    &nbsp;
    Bittoriano
    JAUREGI Amaiurtarra
    «Azpizunaren
    gisakoa da ostrukaren haragia»
    &nbsp;
    &nbsp;
    Ostruka, hegazti laisterkalaria,
    hegazti guzietan haundiena da, eta telebistako dokumentaletan
    noiznahi ikusten ahal baditugu ere, bertatik bertara
    begiratuta zirraragarriak direla onartu behar da, ez baitira
    egunero ikusten horrelako oilotzarrak. Hegazti hankaluze
    hauek Afrika eta Arabiakoak dira jatorriz, baina Bittorianok
    erran digun bezalaxe arras ongi moldatzen dira munduko
    edozein bazterretan: «normalean, Hegoafrika aldetik ekartzen
    dira ostrukak, Kirikorenak Namibiakoak dira denak. Gero ezagutzen
    dut Madrildar bat Zinbawetik ekartzen dituena, eta
    Kataluniako elkartekoek Belgika eta Holandan erosten dituzte.
    Pentsatzen dut Holandan ez dela halako klima idorrik izanen,
    eta idorra bada ostrukentzako aise hobea dela uste dut».
    Munduko bertze txoko batzuetan ere
    badira ostrukak, edo ostruken familikoak direnak. Hegoameriketan, adibidez,
    &quot;ñandu&quot; izeneko hegaztia bizi da, itxuraz ostrukaren
    gisakoa, baina hanka bakotxean 3 behatz dituena.
    Zelandaberrian &quot;kiwi&quot;a dago, ostruka eta ñandua
    baino puskaz ttikiagoa, oilo baten tamainekoa, eta familia berekoa
    da. Azkenik, eta Australiaraino joanez, &quot;emu&quot;
    izeneko bertze hegazti laisterkalaria aurkituko dugu, ostrukaren
    lehengusua, 2 metro luze eta 60 kiloko pisuarekin. «Emua
    ostruka baino ttikixeagoa da, baina aisa lur guttiago behar
    du, 10 aldiz guttiago. Gainera, emuaren grasa kosmetikarako
    erabiltzen da, eta hoietan bila dezakegu ostrukentzako
    alternatiba» azaldu digu Bittorianok, eta emuen bertze alderdi
    positibo bat ere bota du, «denbora hezea den tokietan
    baliteke emua ostruka baino hobe egokitzea, Australian montzoi garaian
    ere arrautzak paratzen dituzte-eta». Hauek osatzen dute
    ostrukaren familia, &quot;ratite&quot; izeneko familia
    bitxia.
    Ostrukaren haragia nolakoa ote den
    galdetu diogu Bittorianori, eta zera erran digu: «Nik Etxalarren
    probatu nuen, gusto ona du, azpizun edo solomilloaren
    gisakoa, baina kasu eman behar da sobera erre gabe, bertzenaz
    idortu egiten baita». 


&nbsp;

&nbsp;hasierakoa
 || 
erreportaia || 
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;























































elkarrizketa





src="images/minitttipittapa.gif" alt="ttipi-ttapa" width="200"


1997-ko Apirilaren 10a-
203. zenbakia



    
        ELKARRIZKETA
        
    






&nbsp;

&nbsp;

Angel Mª MENDIBERRI
Arizkungo soinujolea 

&quot;Musikatik
bakarrik bizitzea zaila da, lan bat atzeman behar duzu&quot;

Testua:

Aitor AROZENA

DATUAK:



    
        

            
                
                    Angel Mª
                        orain 26 urte sortu zen Iruñean. Ama
                        Arraiozkoa eta aita Arizkungoa izanik,
                        laister etorri zen Baztanera.
                
                
                    Bederatzi
                        urtetan hasi zen musikan, solfeoa egiten.
                        Hameka urte zituela hasi zen
                        akordeoiarekin eta 12 urte pasatu ditu
                        akademian.
                
                
                    Gan den
                        urtean hasi zen akordeolari bezala
                        profesionalki. Aitzinetik Orakunde
                        egunetan, kinto-bestetan eta honela
                        ibiltzen zen, baina beti bertze ogibide
                        bat izanik.
                        
                    Inguruan
                        hain ugaria den musikari klasea da:
                        Akordeoia eta teklatua hartu eta deitzen
                        duten tokietara gaten dena, alegia. &nbsp;&nbsp;
                
                
            
        
        &nbsp;
        Zuk zeonek solfeo
        ikasia duzu, baina zenbait musikarik ez dela beharrezkoa
        erraten dute. Zer iduritzen zaizu?
        Aunitzez hobe da, naski. Batzuk
        badute fazilidade ikaragarria &#145;de oido&#146; erraten
        den bezala, entzumenaren bitartez, musika egiteko, baina
        beti hobe da solfeoa izatea. 
        Zu bakarrik joaten zara
        edo bertze musikarien laguntza izaten duzu?
        Akordeoia eta teklatua hartu eta
        nerone bakar-bakarrik gaten naiz. Horretaz aparte,
        gitarra ere pittet jotzen dut, baina, gehien bat
        akordeoia izaten da.
        Urte aunitz dira,
        akordeoia bizkarrean hartu eta herriz herri ibiltzen
        zarela. Oroimen berezirik?
        Leku guzietan izaten da zerbait,
        kinto-besta dela, plazaren bat, ezkontzaren bat&#133; Gan
        den urteko uztailean Txilera gan nintzen, bertako Nafar
        Zentrora eta arras ongi&#133; hamasei egun Txilen eta lau
        Argentinan pastu nituen. Oroimen ona utzi nau bidai
        horrek, hemendik joandako jende aunitz baitzen han.
        Nonahi gustura ibiltzen naiz musikarekin. Zerbait
        aukeratzekotan, ezkontzak aukeratuko nituzke.
        Plazan gero eta jende
        gutiago ibili ohi da dantzan. Zergatik?
        Bai, badira urte batzuk hori
        horrela dela. Arras errekista guti dauka musikak eta
        orkesta aunitz porrot egiten ari dira. Zergatik? Ba,
        jende aunitz barretan sartzen da, hor ere musika badute
        eta bestak horrela dira. Bakarrik musikatik bizitzea
        zaila da, behar duzu lan bat atzeman. Ni probatzeko hasi
        naiz, baina hasieratik banekien hontik bizia ateratzea ez
        dela errex&#133; Ongi izanen litzateke lan bat atxematea
        eta musika asteburuetarako uztea.
        Eta zer egiten duzu, zu
        jo eta jo eta inork dantzatzen ez badu?
        Jotzen segitu eta fini, ni
        profesionala naiz eta musika jotzeagatik ordaintzen
        naute, nere lana da eta kitto. Jendea baldin bada hobe.
        Zein adineko jendea
        ibiltzen da gehiago dantzan?
        Denetarik, baina gazteak igual
        gehiago. Nere musikan denetik dago, baita gazteendako
        musika ere bai. Adineko jendeak &#145;rantxerak&#146;,
        fandangoa eta honelakoak eskatzen ditu eta gazte jendeak
        berriz, azken modako kantuak. Errepertorioa eguneratua
        izan behar duzu, bertzenaz, akabo!
        &quot;Adineko jendeak
        rantxerak eta fandangoak eskatzen ditu, gazte jendeak
        berriz, azken modako kantuak. Errepertorioa eguneratua
        izan behar duzu, bertzenaz akabo!&quot;
        &nbsp; 
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









herriz-herri





src="images/minitttipittapa.gif" alt="ttipi-ttapa" width="200"


1997-ko Apirilaren 10a-
203. zenbakia



    
        
HERRIZ HERRI
    




    ADINEKOAK
    HEZKUNTZA


&nbsp;

Bortziriak



    
        Arantza, Bera,
        Etxalar, Igantzi, Lesaka. 
        
    



Malerreka



    
        Beintza-Labaien,
        Bertizarana, Donamaria, Doneztebe, Elgorriaga, Eratsun,
        Ezkurra, Ituren, Oitz, Saldias, Sunbilla, Urrotz,
        Zubieta. 
        
    



Leitzaldea



    
        Arano, Areso,
        Goizueta, Leitza. 
        
    



Baztan



    
        Baztan. 
        
    



&nbsp;
Saraldea

Sara, Urdazubi, Zugarramurdi. 




    
        
            ADINEKOAK
        
    




    
        
Arkupeak elkarteak hainbertze bidai antolatu
        ditu
        Lourdesera
        eta Benidormera, erraterako
        ttipi-ttapa
        Arkupeak elkarteak, eskualdeko
        erretiratu eta pentsionista gehienak biltzen dituen
        elkarteak, alegia, maiatzaren 1erako Lourdesera bidaia
        antolatu du. Horretarako izen emateko epea akitzeko
        punttuan dago eta txartelak 3.000 pezeta balio du.
        11etan Arkupeak taldearentzako meza
        izanen da St. Joseph kaperan. 1etan Acadia eta Florida
        hoteletan bazkalduko dute. Arratsaldez arrosarioa
        errezatuko dute St. Joseph kaperan eta arratsaldeko
        4,30etan erien prozesioaren ondoren autobusen irteera,
        hotelen atetik.
        Arkupeak elkartearen nahia «geure
        gaixoak eramatea da, denok elkarrekin bidaia honetan
        parte har dezagun». Bere baliabideez ibili ez daitezken
        pertsonen kasuan, bidaiaren kostea elkarteak berak
        ordainduko du. Beti ere gaixoaz arduratuko den senide bat
        joan beharko du.
        Hamabortz egunez
        Benidorm-era
        Maiatzaren 17tik 31ra berriz,
        Benidormera joateko intentzioa dute, hamabortz egun
        zoragarri pasatzera.
        Maiatzaren 17an goizeko 6,45etan abiatuko dira Irundik,
        bidaiariak errepide nagusia igarotzen den herrietatik
        hartuz. Baztangoei izen eman ondotik erranen zaie non
        bilduko dituzte eta Leitza eta Goizuetakoak berriz,
        Doneztebera joan beharko dira. Joan-etorrian bazkaria
        bidean eginen da, jatetxe batean. Pertsonako prezioa
        45.500 pezetakoa izanen da logela bikoitzetan. Bakarka,
        berriz, eguneko 850 pezeta gehiago ordaindu beharko dira.
        Dirua ordaintzeko egunak apirilaren 10, 11etatik etara
        izanen da.
        
    



&nbsp;

&nbsp;


    
        
            HEZKUNTZA
        
    




    
        Sare
        pribatu eta publikoaren arteko desorekak salatu dituzte
        sindikatuek
Hurrengo ikasturtean Nafarroan
        19 &quot;hastapen&quot; programa berri abiatzea espero da
        Hurrengo ikasturtera begira,
        &quot;hastapeneko&quot; 19 programa berri paratuko ditu
        martxan Nafarroako Gobernuko Hezkuntza Departamentuak.
        Orain arte LOGSE-ren Gizarte Garantia izandakoari deitzen
        diote &quot;hastapeneko&quot;a. Horretaz aparte, Lanbide
        Heziketa (LH) berriaren maila ertaineko eta goi mailako 8
        ziklo ere abiaraztea nahi du Hezkuntza Sailak. 
        LOGSE-ren ezarketa planen arabera,
        heldu den ikasturtean, 97/98 an, DBHaren azken kurtsoa
        (4.a) hasiko da eta BBB eta LHko 2. maila desagertu
        eginen dira. Iaz, LH berriaren zati bat aitzintzea
        erabaki zuen gobernuak, eta hau beharrezko bihurtzen den
        arte, aitzinduriko zikloak LH zaharrarekin batera
        bizitzen segitu beharko dute. 
        Sindikatuak kontra
        Sindikatuen gehiengoak salatu egin
        zuen gobernuaren jarrera, gai honi buruz negoziatzeko
        kapazidade falta erakutsi duela argudiatuz. Eztabaidarako
        lekurik ez dutela utzi, eta proposamen desberdinak
        kontuan hartu beharko liratekeela uste dute sindikatuek,
        gai honek eragina izanen baitu plantilak osatzerakoan.
        Gainera, planifikazio orokorraren aldetik gabezia aunitz
        ikusten dute, alegia, sare publikoaren eta pribatuaren
        arteko koordinazio falta. Sare publikoaren barnean, ere,
        ikastetxe desberdinen arteko desoreka salatu dute
        sindikatu gehienek. 
        LHko zentru zaharrek Gizarte
        Garantiako programen gehiengoa hartuko omen dute, eta ez
        dago jakiterik irakaskuntza ertainetan aritzen direnekin
        zer gertatuko den. 
        Arazo guzi hauek nolabait ere
        moldatzeko, planifikazio orokor baten beharra aldarrikatu
        dute sindikatuek. 
        ESKUALDEKO
        ZENTRUEN ESKAINTZA
        
            SAN MARTIN (ORONOZ) 
        
        Ziklo ertainak:
        Oihangintza eta ingurunearen mantenimendua 
        
            TOKI ONA (BERA)
        
        Hastapena:
        Elektromekanika laguntzailea
        Ziklo ertainak:
        Instalazio eta mantenimendu elektromekanikoa
        Goi zikloak: Industri
        ekipoaren mantenimendua
        
            LEKAROZ/ELIZONDO
        
        Hastapena:
        Soldatzaile / Bulego laguntzaile
        Ziklo ertainak:
        Mekanizazioa / Administrazio kudeaketa 
        Goi zikloak:
        Administrazioa eta finantzak
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









bortziri





src="images/minitttipittapa.gif" alt="ttipi-ttapa" width="200"


1997-ko Apirilaren 10a-
203. zenbakia



    
        
BORTZIRIAK
    



&nbsp; 



    
        
            &nbsp; 
            BERA 
        
    
    

        
            
Apirilaren 11n eginen da Gure
            Txokoaren Batzar Orokorra 
            Iamotenean
            izanen da bilera, arratsaldeko 8tan hasita
            &nbsp;
Asier GOGORZA
            Gure Txokoa elkartekoek, egun
            hauetan etxez-etxe banatu duten urtekariarekin
            batera, ortziral hontan Iamotenean ospatuko den
            Batzar Orokorrera deitu ditu bere bazkide guziak.
            Honako hau izanen da batzarrean jorratuko diren gaien
            ordena: 1.-Iazko aktaren onarpena. 2.-Kontuen
            onarpena. 3.-Zuzendaritzaren intentzioak. 4.-Batzorde
            berria. 5.-Eskaera eta galderak.
            &nbsp;Euskal
            Herriko txapelketako bertso saioa konfirmatua
            Euskal Herriko Bertsolari
            Txapelketaren kanporaketa bat Beran eginen dela
            konfirmatu egin da. Hasiera batean, kulturako
            zinegotzia den Patxi Alzugurenek zaila izanen zela
            erran zuen, kulturako aurrekontuak onartuak
            zeudelakoz, baina hala ere, orain bertze nonbaitetik
            murriztuta, beharrezko dirua ateriko dutela adierazi
            digu. Ekitaldi garrantzitsu hau antolatzeko 400.000
            pezeta eskatzen dituzte Bertsozale Elkartekoek.
            Aintzineko alean erran bezala, bertso saioa azaro
            aldera eginen da Eztegara pilotalekuan. 
            Gazte Jokoetan parte
            hartu nahi dutenek apirilaren 11 eta 18an eman
            beharko dute izena Iamotenean 
            Aitzineko alean 24ean izanen
            zela erran bagenuen ere apirilaren 26an hasiko dira
            aurtengo Gazte Jokoak. Larunbata horretan,
            inaugurazioa eta Patinoztopo izeneko proba izanen
            dira Altzaten. Maiatzaren 1ean, Panpin Erraldoiak
            eraiki beharko dituzte partehartzaileek, eta
            maiatzaren 3an, Jinkana Kulturala jokatuko da.
            Iazkoan egin gabe gelditu zen Zabor Bilketa
            maiatzaren 10erako iragarrita dago eta azkenik,
            maiatzak 16 eta 17an, parodia eta bukaera besta
            eginen dira, partehartzaileen afari eta guzi.
            Hauexek dira apuntzeko
            paratu dituzten baldintzak:
            Talde bakotxa 15 urtez goitiko
            8-10 lagunek osatuko dute. Bi ezik denek Berakoak
            beharko dute izan. 
            Talde guziek izena eta
            ordezkaria behar dute.
            Izenematea: apirilaren 11 eta
            18an Iamotenean, arratseko 7,30etatik 8,30etara.
            Mendiko saria irabazi
            du Patxi Vilak Erriberako Itzulian, Valentzian
            Afizionatuen mailako
            laisterketa honetan mendiko saria irabazteaz gain
            aurre-aurrean ibiltzea lortu du itzuliak zituen bi
            etapetan. Lehenbiziko etapan zeuden mendiko hiru
            portuetatik 2tan lehenbiziko postuan iragan zen Caja
            Rural taldean ari den beratarra. Azkenerako 20ko
            talde batean ailetu ziren helmugara eta bigarren
            etapan bezalaxe, esprinean akitu zen laisterketa. 
            Pasa den larunbatean, Lizarran
            egin zen proba bat korritu zuen Patxik,
            profesionalekin batera. Biharamonean, Eibarko
            Balentziaga Klasikan parte hartu zuen, baina
            oraingoan afizionatuen mailan. 
            Miriam Blas 
            Espainiako mountain bike
            selekziora deitu zuten, eta apirilaren 1etik 6ra
            Panticosan egin zuten kontzentrazioan egondu zen.
            2.000. urteko Joku Olinpikoetara begira, aurtengo
            udan izanen diren Europako Txapelketa eta
            Mundialerako indarrak neurtzea zen kontzentrazioaren
            helburua. Miriamek jaitsiera proba guzietan parte
            hartuko duela erran du entrenatzaileak . 
            Okalarrera 
            Joan den asteko asteazkenean,
            Berako 25 bat gazte Ibardingo Okalarre mendi-aterpea
            garbitzen aritu ziren, Berako Gazte Asanbladak
            deituta. Goizeko 9etan Beratik oinez abiatu eta
            egoera penagarri xamarrean zegoen refugioa pixkot
            txukundu eta gero, berendua egin zuten herrira itzuli
            aintzinetik. 
            Zaldibobo 
            taldearen kontzertua izanen da
            apirilaren 19an Pui ostatuan. Arratseko 11tan hasiko
            da, eta Erausian Gazteen Euskara Taldekoek antolatu
            dute. Talde honek berriki diska berria plazaratu du,
            eta gogoratu behar da Rikardo Abril eta Igor
            Telletxeak parte hartu dutela grabaketan.
            
        
    
    LESAKA 




    
        
508 milioi pezetako aurrekontua
        onartu zuen udalak
        PNVk
        bakarrik eman zuen aldeko botua
        &nbsp;Aitor
        AROZENA
        &nbsp;Udalak 508.782.000 pezetako
        aurrekontua izanen du aurten, udalbatzarrean PNVren
        aldeko botuarekin EAren abstentzioarekin eta HBren
        kontrakoarekin onartu zenez. Iazkoarekin konparatuz 138
        milioiko igoera ekarri du. Andra Mari Erresidentziak
        berriz, 39.370.000 pezetako sarrera-irteerak izanen ditu.
        Aurrekontu orokorrari dagokionez,
        irteera inportanteena inbertsioetan joanen da, 285
        milioitik goitiko lanak eginen baitira. Hirigintza
        planeamenduan, 99 milioi Nabazko ur-banaketa lanetan
        inbertituko dira, 34 milioi Fraingo bidea moldatzen eta 9
        milioi turismorako bidaxkak egokitzen. Azpiegitura
        lanetan 31 milioi erabiliko dira, gehienak Bittiria
        karrikaren urbanizazioko lehen eta bigarren fasean.
        Futbol zelai berriaren lanetara 65 milioi bideratuko dira
        eta 30 milioi su-hiltzaileendako nabe berri bat
        eraikitzera, erresidentziaren ondoan. Garran-tziko bertze
        proiektu batzuk ere eginen dira aurten, hara nola, leku
        garapenerako agentzia baten sorrera eta mendi komunalen
        kudeaketarako Plangintza Teknikoaren idazketa.
        Aurrekontua onartu aitzinetik
        eztabaida luzea eta gogorra piztu zen HB eta PNVko
        ordezkarien artean. HBk aurrekontuak «bakarrik PNVrenak
        zirela» erran zuen, zenbait proposamen aurkeztuz.
        Alkateak berriz, HBren proposamenek «seriotasun gutti
        zutela» eta alde guzietan diru sarrera-irteerak zehazki
        paratu behar direla erantzun zuen. 
        Amnistiaren Aldeko Astea
        burutuko da egunotan
        Ortziral honetan, gaueko 10etan
        Arranon eginen den kontzertuarekin hasita, Amnistiaren
        aldeko Astea antolatu da. Kontzertuan Fumas Iskariote eta
        Derover taldeak arituko dira eta mariskadaren zozketa ere
        eginen da. Larunbatean, plazan 10 orduko konzentrazioa
        iragarri dute antolatzaileek, goizeko 11etatik arratseko
        9etara.
        Datorren asteartean, apirilak 15,
        zine emanaldia izanen da Arranon, 7etan: «La agenda
        oculta» filma eskainiko dute. Apirilaren 17an, arratseko
        8etan, Herriko Etxean preso ohiekin mahaingurua burutuko
        da, Senideak erakundearen laguntzaz.
        Apirilaren 18an, ortzirala, Aste
        honetako ekitaldi nagusiari ekinen zaio. Gauez,
        kartzeletako martxaren irteera eginen da plazatik,
        herriko presoak bisitatu asmoz. Larunbatean Iñaki eta
        Patriziori bisita herrikoia eginen zaie, autobusa Murtzia
        eta Cuencan barna igaroko baita. Bidai honetara joateko
        izena ohiko lekuetan eman daiteke eta joan ezin
        duenarentzat ere laguntza bonoak salgai izanen dira.
        Amnistiaren aldeko Asteari akabera emateko, apirilaren
        20an, igandea, arratsaldeko 8etan manifa abiatuko da
        plazatik.
        V. Herri lasterketa
        igandean 
        Igande honetan, apirilak 13,
        burutuko da Lesakako V. Herri laisterketa, Batzoki
        elkarteak antolatuta, Nafarroako Rural Kutxa eta Herriko
        Etxearen laguntzarekin. Proba goizeko 10etan hasiko da
        aurrebenjamin mailan eta eguerdiko 12,30ak aldera hasiko
        da proba nagusia, 8 kilometroko ibilbidea izanen
        duena.Urtero bezala, adin guzietako ehundaka korrikalari
        espero dira igandean herrian. Partehartzea dohainekoa
        izanen da. Artxiboa
        Margo erakusketa Bereaun
        Pilar Vea-Murgia Goikoetxea
        margolariaren 27 oleo ikusgai daude Bereau jatetxean
        martxoaren 22tik apirilaren 22ra arte. 1974. urtean
        hasita hainbat erakusketetan parte hartu du margolari
        gipuzkoarrak.
        Jubilatu elkartea Ordiziara
        San Fermin jubilatu eta
        pentsionista elkarteak Ordiziara bidaia antolatu du
        datorren asteazkenerako, apirilak 16. Goizeko 7,30etan
        abiatuko dira eta gosaria Ordizian eginen dute, merkatua
        bisitatu bidenabarkoan. Bazkaria Zarauzen eginen dute.
        Txartelak 1.800 pezetan salgai egonen dira igandea
        bitarte. 
        
    




    
        
            &nbsp; 
            &nbsp;
            &nbsp;
            
                ETXALAR 
            
        
    




    
        
Landa-etxe guziak bete dira Aste
        Santuko egunetan
        Eguraldia
        lagun izan dute bisitariek
        Pello
        APEZETXEA
        &nbsp;Landa-turismorako egun
        seguruenetakoak bilakatzen ari dira Aste Santukoak.
        Landa-etxe guziak bete dira aurtengo Aste Santuko
        egunetan, nahiz eta etxeak lehen baino gehiago izan.
        Karrikan bertan, edo hurbilean direnak, eta urrunago,
        mendian eta oihanean sartuak daudenak. Hamalau
        etxebizitza dira gaur herrian landa-etxe bihurtuak, eta
        logelak bertze hiru etxetan. Aurten egin duen
        eguraldiarekin, esperientzi atsegina eraman dute,
        seguraski, etorri diren kanpotarrek.
        &nbsp;Mus
        jokoa mantentzen da
        Bukatu berria da Larraburuan neguko
        2. txapelketa, urdaiazpikoa sari duena, nahiz eta
        urdaiazpiko hori ez duen irabazleak jasotzen, baizik eta
        partehartzaile guzien arten jaten. Joan zen larunbatean
        izan zen afari hori, Larraburuan, zeinean parte hartu
        zuten, bai muslariek, bai partxislariek. Ez da, ordea,
        adintuen arteko gauza mus jokoa, ostatuetan ere maiz
        ikusten baita jokatzen, gazte eta gazte ez den jendea,
        asteburuetan, batez ere. Herriko Ostatuan ortziralero
        izaten da txapelketa, eta bertan afaltzea du saria
        irabazleak. 
        Herria edertzen lan gehiago
        eginen da
        Herria edertzeko zenbait lanen
        proiektua bukatu bada ere, INEMetik langabeei ordaintzeko
        ematen duten laguntza dela medio, herriko bertze bazter
        batzuk moldatzen segituko dute. Hala nola, Antsolokuetako
        garbitoki publikoaren ingurua, Arrosetik errekarako
        sarrera, Lagun-toki elkartearen lokal ondotik errekarakoa
        eta Etxeberria ondokoa. 
        &nbsp;121 milioi aurtengo
        udal presupostua
        Onetsiak izan dira 1997. urte
        honetarako kontuak, inoren erreklamaziorik izan ez denez.
        
        &nbsp;Gimnasia taldekoak
        Iruñera
        Joan den ortzegunean, apirilak 3,
        Iruñera joan ziren Larraburuko gimnasia taldekoak.
        Hainbat herriko taldekiderekin bildu eta, gimnasia
        erakusketa egin zuten, herrian egiten duten
        gimnasia-lanaren erakusgai. Arkupeak antolatua du,
        aintzineko urteetan bezala.
        Larraburuko koadrila 
        Meza Nagusian parte hartu eta
        Larrabururako ibilaldia. Han hamaiketakoa, salda eta
        zerbait lodixeagoa ere bai. Eta asteko kontuak. Lagun
        koadrila honek ez du hutsegiten. 
        
    




    &nbsp; 
    &nbsp; 
    &nbsp; 
    IGANTZI




    
        
Administraria bereizteko probak
        berriz egin beharko dira
        Heldu
        den larunbatean Joxe Ripauren kontzertua Biltokin
        &nbsp;
Oskar TXOPERENA
        Bertze bizpahiru hilabete egon
        beharko dugu esperoan Herriko Etxeko langile berria
        aukeratu arte. Berrogeitabi hautagaietatik bakar batek
        ere ez zituen proba guztiak gainditu epaimahaikoen
        erranetan. Azken probara, proba psikoteknikora, alegia,
        bi bakarrik ailegatu ziren, baina ez zuten probak
        eskatzen zuen gutxieneko puntuaziorik lortzerik izan.
        Ondorioz, bide guztia ibili behar berritikan.
        Bi bidai antolatu ditu
        Biltokik
        Bi bidaia ditu antolatuak Biltoki
        elkarteak hurrengo astetarako. Apirilaren 26an Basarana
        etxea bisitatzera joanen dira. Etxe honek lagundu zuen
        mus eta partxis lehiaketa antolatzen eta izen ematea
        lehiaketa hauetan parte hartu zutenentzat dago mugatua.
        Apirilaren 20ra arte ematen ahal izanen da izena eta
        1.000 pezeta bota beharko dira Biltokiko buzoian.
        Aste bat beranduagorako antolatu
        dute Goizuetara urtero egiten den mendi ibilaldia.
        Martxoaren 23an izan genituen hemen goizuetarrak eta
        orain bisita itzuli behar diete. Apirilaren 28rako eman
        beharko da izena, buzoian 2.500 pezeta bota ondotik.
        Musika eta solasaldia
        Erausian taldearen eskutik
        Bi ekitaldi izanen ditugu Igantzin
        Erausian Gazteen Euskara taldearen eskutik.
        Lehendabizikoa aste honetan izanen da, Joxe Ripiau
        taldeak eskainiko duen kontzertuarekin. Gaueko 10etan
        izanen da Biltoki elkartean.
        Apirilaren 22an arratsaldeko 7etan,
        berriz, Esther Mugerza eta Amaia Elosegiren «Bi emakume
        Turkiatik Birmaniara bizikletaz» deitutako hitzaldi eta
        diapositiba emanaldia izanen da.
        Igantziarrak Gimnasia
        bestan
        Hamabortz lagun joan ziren
        apirilaren 3an Igantzitik Iruñera, Arkupeak elkarteak
        antolatutako Gimnasia bestara.
        
    




    
        
            &nbsp; 
            &nbsp;
            &nbsp;
            ARANTZA
        
    




    
        
Mendi plantazioak egin dira Istringa
        alderdiko sei hektareatan
        Bertzalde,
        HBko Mahai Nazionala aske uztea eskatu du udalak
        &nbsp;
Elixabet eta Garbiñe
        Akautu berriak dira Istringa
        alderdian Herriko Etxeak burutu zituen mendi plantazioak.
        Inguru horretan sei hektarea itxi dira, hiru klasetako
        zerrakurak erabiliz. Gehien batean, dexente haunditu
        ziren arkazia batzuk moztu eta sartu dituzte, zuhaitz
        hauek berez ateratzen baitira. Honetaz gain, «pinua,
        gereziondoa, eltzaurondoa eta haritz amerikanoa aldatu
        dugu» erran du Jose Ramon Amoros alkateak. Lan hauekin
        bertze helburu bat ere bete nahi izan dute, «mendia
        garbitzea, alegia».
        HBko Mahai Nazionala aske
        uztea eskatu du udalak
        HBko Mahai Nazionalaren
        kartzelaratzea salatu eta kide guziak libre uztea eskatuz
        aurkeztutako mozioak ahobatez onartu zuen udalak. udal
        batzar horretara Arantzaren Aldeko lau zinegotziak
        bakarrik agertu ziren, beraz, PNVkoek ez zuten mozioa
        bozkatzerik izan. Mozioak, «Euskal Herria eta espainiar
        estatuaren arteko gatazkaren konponketa elkarrizketa eta
        Euskal Herriaren eskubideen onarpenaren bidez etorri
        beharko duela» zioen, bertzeak bertze.
        Bortzak Bat kooperatibaren
        urteko batzarrea
        Martxoaren 16an, joan den urteko
        kontuen balantzea egiteko eta aurtengorako prestatutako
        aurrekontuaren berri emateko Bortzak Bat kooperatibakoek
        bazkari bat egin zuten Zahar Txokoan. Bertan
        berrogeitamar lagun bildu ziren eta junta aldaketa ere
        egin zuten. Jakina denez, elkarte honek Arantza eta
        Igantziko nekazariak biltzen ditu bere baitan. 
        &nbsp;Aste
        Santua
        Bertze urte batez Aste Santua
        pasatu da. Bertako jendea kanpora atera da, baina
        bisitari ugari izan ditugu egun horietan herria
        bisitatzen. Beraz, giro politean igaro dira barkazio
        labur hauek. Elizkizunari dagokionez, Ortziral Santu
        eguneko prozesioa suspenditu zen, eguraldi euritsua zela
        eta.
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;















kirolak







1997-ko Apirilaren 10a-
203. zenbakia



    
        
KIROLAK
    



&nbsp; 




&nbsp;

Baztan-Errekako
laxoa txapelketaren XVIII. edizioa hasi da

Bertizko Turismo
Partzuergoa izanen da babesle nagusia

Eguraldiak
laguntzen badu finala ekainaren 22an jokatuko da

Aitor AROZENA

Martxoaren 30ean jokatutako lehen
jardunaldiarekin hasiera eman zaio aurtengoan hemezortzigarren
edizioa beteko duen Baztan-Errekako laxoa txapelketari.
Txapelketa berri honetan hamar talde arituko dira lehian, joan
den urtean baino hiru gehiago eta aspaldixko honetan izan diren
gehienak.Azken urteetan ez bezala Elizondok taldea ateratzeaz
gain, Doneztebek eta Iruritak hiruna aurkeztuko dituzte, bi
Oitzek eta Arraiozek bertzea. Joan den urtean parte hartu zuen
Zubigorri taldea berriz, desagertu da. 
Bertizko Turismo Partzuergoaren babesa izanen du laxoa
txapelketak lehen aldiz, aitzinako kirol honi eusteaz gain,
turismo mailan ere ekitaldi interesgarria delakoz, Manolo Lizardi
gerenteak txapelketa aurkezteko emandako prentsaurrekoan
errandakoaren arabera.
Azken urteetan baino talde gehiago izan arren, iaz baino partidu
gutiago jokatuko direla aipatu zuen Tiburtzio Arraztoa, Laxoa
elkarteko lehendakariak, ez baita liga moduan jokatuko. Bosteko
bi multzotan banatu dira taldeak. Ligaxka moduan jokatu ondotik,
multzo bakoitzeko bi lehenak sailkatuko dira ekainaren 8 eta
15ean jokatu diren finalerdietarako. Finala, berriz, ekainaren
22an jokatuko da.
Laxoa elkarteak, nagusi honetaz gain, bertze bi txapelketa
antolatuko ditu uda aldera, haundien Kopa lehiaketa eta gazte
mailako txapelketa. 

&nbsp;

Nazioarteko pilota topaketa
abuztuan

Txapelketak antolatzeko 700.000 pezetako
aurrekontua izanen du Laxoa elkarteak. Luzeko Nazioarteko pilota
topaketa ere antolatzeko asmoa dute abuztuko aste batean Baztan
eta Malerrekan. Belgika eta Valentziako ordezkariekin batera,
Baztan-Bidasoako taldea plazaratuko da.
Esku pilotan izandako berrikuntzei atxikiz, laxoa txapelketan ere
arropa berria izanen dute aurten, Bertizko Partzuergoaren
logotipoarekin. Kamiseta eta kartelaren diseinua Elizondoko
Itziar Menak gauzatu du.

&nbsp;

ELIZONDO: Urteen ondotik berriro
plazan

Jendea biltzea zaila da Elizondon Andres
Burgete jokalariak adierazi zuenez. Urtetan talde bat osatu
nahian ibili ondotik (joan den urtean hiru bildu ziren, baina
laugarren jolakalaririk ez zuten topatu), aurtengoan lortu dute,
oiztarrei Bittor Anso «kendu» baitiote. Orain ikusiko dugu zer
pasatzen den».

&nbsp;

ARRAIOZ: Lehen partiduetan plazarik
gabe

Arraiozko taldeak ezin izanen ditu etxean
jokatu hasierako partiduak, plaza moldatzen ari baitira Luis
Miguel Mortalenak gogoratu zuenez. Frontoi estalia egin zutenean
kalte dexente jaso zituen eta orai auzolanean moldatzen ari dira.
Ormigoia bota dute eta laister lurra eta belar hazia botako
dutela uste dut.

&nbsp;

IRURITA: Hiru talde txapela
berreskuratu nahian

Talde bat izatetik hiru izatera pasatu da
aurten, batez ere azken urteetan erremontean entrenatu duten
gazteak laxoara itzuli direlako, Jose Luis Urrutia iruritarrak
erran zuenez. Erremontean etorkizuna garbi ikusi ez dutenak
itzuli dira. Erremontean ere segituko dute, baina laxoan
jokatzeko ere prest azaldu dira.

&nbsp;

OITZ: Gaztetasunaren aldeko apostua

Ansoren ordez, Joaquin Ziganda, Oitzen izan
dugun laxoa jokalari onenetako baten semea arituko da erran zuen
Alberto San Miguelek. Bere aitaren izen bera du eta hark hainako
egurra ematea espero dugu. Horretaz gain, pilotari gazteak sartu
ditugu eta, herria ttikia denez, Iparraldeko fitxaje bat ere egin
dugu.

&nbsp;

DONEZTEBE: Faborito nagusiak
aurtengoan ere

Hiru talde plazaratu ditu Doneztebek bere
hamekagarren txapelaren bila. Talde nagusian ez dute aldaketarik
egin azken urteetan eta hori nabari da plazan. Beraiek dira
faborito nagusiak, beti maila mantentzen badute behinipein.

&nbsp;

Berako pilota
txapelketaren finalak jokatu ziren martxoaren 23an

Berrogeitamalau
bikotek parte hartu dute 24. edizio honetan

&nbsp;

Martxoaren 23an burutu ziren Eztegara
pilotalekuan Gure Txokoa elkarteak antolatutako Berako pilota
txapelketaren 24. edizioko finalak, honako emaitza hauekin:

Paletan: 

Felix Santamaria eta Josetxo
Irastorzak, 30; Juan Luis Urkiola eta Joxan Lizardik, 22.

&nbsp;

Eskuz binaka, benjaminak: 

Mikel Irazoki eta Gaizka
Martikorenak, 18; Peio Tomasena eta Iñigo Blasek, 17.

&nbsp;

Eskuz binaka, alebinak: 

Iñaki Eskudero eta Iñigo
Irazokik, 18; Eneko Agirre eta Patxi Puyadenak, 10.

&nbsp;

Eskuz binaka, infantilak: 

Angel Telletxea eta Markel
Etxebestek, 18; Julen Irazoki eta Unai Larretxeak, 16.

&nbsp;

Eskuz binaka, kadeteak: 

Gorka Irazoki eta Juan Mari
Altzugurenek 22; Aitor Cerezo eta Gorka Retegik, 11.

Aurtengoan 54 bikote aritu dira txapelketan
eta partiduen maila polita izan da, Luis Mari Retegi
antolatzailearen erranetan.

&nbsp;

Lesakako Herri Laisterketaren
bosgarren edizioa burutuko da igande honetan

Igande honetan , apirilak 13, burutuko da
Lesakako Batzoki elkarteak antolatutako Herri Lasterketaren
bosgarren edizioa.
Probari goizeko 10etan emanen zaio hasiera aurrebenjamin mailako
probarekin (500 metro) eta 1,30ak aldera aldean bukatuko da,
proba nagusiarekin. Benjamin mailako neskek ere kilometro erdia
egin beharko dute; 1.000 metro benjamin mailako mutikoak eta
alebin mailako neskek; kilometro terdi mutiko alebinak eta neska
infantilak eta bi kilometro mutikoak infantil mailan.
Proba nagusia 12,30etan hasiko da eta bertan kadete mailako
emakumeek 2 km. egin beharko dituzte; 4 km. maila bereko mutilek;
6 km. junior mailako neska-mutilek eta senior eta helduen mailako
emakumeek eta 8 km. gizonezkoek senior eta helduen mailan.
Partehartzea dohainekoa izanen da. Xehetasun gehiago 627522
telefonoan.

&nbsp;

Plazaola Turismo Konsortzioko

txirrindulari taldearen aurkezpena burutu
zen joan den ortziralean. Ez nolanahiko aurkezpena gainera,
Basakabi hotelean izan baitziren Miguel Indurain eta Julian
Gorospe txirrindulariak eta Mikel Saralegi harrijasotzailea.
Aitzineko alean eman genuen Luis Vicente Otin leitzarrak
zuzenduko duen taldearen berri zabala.

Miriam Blas

txirrindulari beratarrak parte hartu du
Espainiako selekzioak joan den astean Pantikosan egindako
konzentrazioan. Selekzioaren helburuak abuztuko Europako
txapelketa eta iraileko munduko txapelketa omen dira
selekzionatzailearen erranetan eta «2000. urteko Joku Olinpikoak
prestatzen hasi». Miriam jeitsiera probarako aukeratu dute.

Nafarroako Duatloi txapelketarako

baliagarria izanen den lehen proba
Elizondon burutuko da apirilaren 27an, goizeko 11etatik
aitzinera. Partehartzaileek 3 km. laisterka, 13 bizikletan eta
azken hiruak laisterka egin beharko dituzte. Izen ematea 700 pta
gostako da eta 580813 telefonoan egin daiteke.

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









IDATZI DIGUTE ...







1997-ko Apirilaren 10a-
203. zenbakia



    
        
IRAKURLEAK IDAZLE 
    



&nbsp;



    
        &nbsp;IRAKURLEEI:
Euskal
        Herritik kanpo bizi zareten euskaldunon berri eman nahi
        genuen ttipi-ttapa aldizkariaren bitartez, «euskaldunak
        atzerrian» izena duen erreportai bat prestatzen ari
        baikara. Horretarako, zuen bizimodua eta orohar
        euskaldunek atzerrian dituzten ohituretaz informatzea
        eskertuko genizueke. Hortarako posta elektronikoak ematen
        digun aukeraz baliatu nahi genuke, hartu-emana ariñagoa
        izaiteko. Lan hori pixkat errexteko galdera sorta bat
        prestatu dugu, nahi izanez gero erantzutea daukazutena.
        Hona hemen: 
        
        - Nondik idazten diguzu? 
        - Bertze euskaldunekin ezagutzen al duzu hor inguruan?
        Nolako erlazioa duzu beraiekin? 
        - Zu bizi zaren inguruan badago Euskal Etxerik? Euskal
        Etxeek nolako dinamika segitzen dute? Aktibidade
        berezirik izaten da (dantzak, ikastaroak, bestak&#133;)?
        - Hemen non duzue familia? Bisita egiterat etortzen
        zarete?
        - Bertzelako euskal elkarterik ba al dago?
        - Zuen familian nor izan zen horrat joan zen
        lehenbizikoa? Zenbatgarren generazioa zarete?
        - Zuen artean, etxean, lagunartean&#133; euskaraz
        solasten duzue?
        - Ze eritzi du horko jendeak euskaldunei buruz?
        - Hemengo eta horko ohiturak arras diferenteak izanik, ze
        desberdintasun nagusi aipatuko zenuke?
        - Nafarroaren mendialdekoa den jende gehiago bizi al da
        hor? Interneteko helbiderik baldin badute, haien
        direkzioa jakin nahi genuke.
        - Euskera eta horko lengoaia. Zein leku du bakoitzak?
        - Nolako lanbideak dituzue hor bizi zareten euskaldunak?
        
        Hauek dira gutti goiti-beheiti erantzutea nahiko genukeen
        galderak, baina zuri bertzelako gairik aipatzea
        bururatzen bazaizu, gustora hartuko dugu. Honetaz gain,
        hor bizi zareten euskaldunen &#150;familia,
        lagunartea&#133;&#150; argazkiren bat bidaliko bazenigu
        aunitz eskertuko genizuke. Hauxe da gure direkzioa:
        
        ttipi-ttapa
        
        ttipi@encomix.es
        Herriko Etxeko Plaza, 1
        E-31780 BERA 
        Tfnoa: (--) 3448 631188
        Faxa: (--) 3448 631291
        
        Gure eskariak
        gehiegizkoak izanez ez direlakoan eta aldez aurretik
        eskerrak emanez, agur bero bat ttipi-ttapatik. 
        Goraintziak.
        
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Aurreko aleak









    
        AURREKO
        ALEAK 
    




    
        
            

1996-ko Uztailaren 4a. 185. alea
        
        
    
    
        
            

1996-ko Irailaren 12a. 189. alea
        
        
    
    
        
            

1996-ko Irailaren 26a. 190. alea
        
        
    
    
        
            

1996-ko Urriaren 10a. 191. alea
                
            
        
        
    
    
        
            

1996-ko Urriaren 24a. 192. alea
            
        
        
    
    
        
            

1996-ko Azaroaren 7a. 193. alea
            
        
        
    
    
        
            

1996-ko Azaroaren 21a. 194. alea
            
        
        
    
    
        
            

1996-ko Abenduaren 5a. 195. alea
            
        
        
    
    
        
            

1996-ko Abenduaren 19a. 196.
                alea 
        
        
    
    
        
            

1997-ko Urtarrilaren 16a. 197.
                alea 
        
        
    
    
        
            

1997-ko Urtarrilaren 30a. 198.
                alea 
        
        
    
    
        
            

1997-ko Otsailaren 13a. 199.
                alea 
        
        
    
    
        
            

1997-ko Otsailaren 27a. 200.
                alea 
        
        
    
    
        
            

1997-ko Martxoaren 13a. 201.
                alea 
        
        
    

        
            

1997-ko Martxoaren 27a. 202.
                alea 
        
        
    






    
        &nbsp;
hasierakoa
 || 
erreportaia
 || 
elkarrizketa
 || 
herriz-herri
 || 
kirolak
 || 
jaiotzak-ezkontzak-heriotzak
        || 
irakurleak
        idazle
        (berria)
|| 
aurreko aleak
    










malerreka





src="images/minitttipittapa.gif" alt="ttipi-ttapa" width="200"


1997-ko Apirilaren 10a-
203. zenbakia



    
        
MALERREKA 
    



&nbsp;


&nbsp;


    SUNBILLA
    &nbsp;




    
        &nbsp;&nbsp;
Arkupeak elkarteak
        antolatutako gimnasia ikastaroa akitu da
        Hogeitazortzi
        lagun bildu ziren despedida afarian
        Josune
        eta Isabel
        Joan den urteko urrian hasitako
        gimnasia ikastaroa apirilean bukatu egin da. Bertan, 35
        urtetik hasi eta 75 urte bitarteko ikasleak zeuden.
        Apirilaren 7an ospatu zuten ikastaroaren despedida,
        Ariztigain kanpinean egindako afari eder batekin.
        Hogeitazortzi lagun elkartu ziren, tartean Daniel maisua
        ere. Apirilaren 3an, berriz, erakustaldi bat egin zuten
        Iruñeko Anaitasuna frontoian. Han Nafarroako Gobernuko
        agintariak zituzten ikusle bezala eta Taishi izeneko
        erlajazio ariketak egin omen zituzten. Sunbillako 28
        partaideak berdin-berdin jantzita zeuden, galtza beltzat
        eta Arkupeak elkarteko kamisetarekin. Ondoren Iruña Park
        jatetxean bazkaria izan zuten.
        Laugarren urtez
        sagardotegira
        Sagardotegira joateko aukera izan
        da Sunbillan, laugarren urtez. Juanjo Ibarrak aurten ere
        autobusa antolatu zuen apirilaren 5ean Astigarragara
        joateko. Berrogeitamar bat herritar elkartu ziren, giro
        ederrean afaldu eta sagardoa nahi adina probatzera.
        Aste Santua inoiz baino
        jendetsuagoa
        Aurten jende aunitz ibili da
        Sunbillan. Alde batetik kanpina hor dago, inguru ederrean
        eta jende ugari erakarri du. Bertzetik landa-etxeak ere
        badaude eta hor ere hirietako jendearen gustoa egiteko
        moduko eskaintza ematen dute. Herrikoei dagokigunez,
        ohikoa den bezala meza ugari izan dira eta aurtengoan,
        eguraldi euritsua zela eta, ez zen prozesiorik egin.
        Jaunartzeak apirilaren 27an
        ospatuko dira
        Aurtengoan hamar neska-mutikok
        eginen dute lehen aldiz jaunartzea; bortz mutikoak eta
        bertze horrenbertze neskak. Honako hauek izanen dira,
        pausu hori emanen dutenak, apirilaren 27ko Meza Nagusian:
        Jon Alzuri, Ander Alzuri, Aitor Alzuri, Urko Ibarra,
        Xabier Arretxea, Jaione Agirre, Berexi Arrieta, Izaskun
        Espelosin, Beatriz Sanzberro eta Sara Sanzberro.
        
    







    
        
            DONEZTEBE
        
        

            
                
Josetxo Ezkurra zenaren
                omenezko zazpigarren txapelketa hasi da
                Zazpi
                kategoriatan 140 pilotari ariko dira
                Txema
                ALDABE
                Joan den martxoaren 26an
                hasi zen Josetxo Ezkurrra zenaren omenez egiten
                den txapelketaren zazpigarren edizioa. Ekainaren
                hondar aldera arte hortxe arituko dira adin
                guztietako pilotariak lehia bizian, finalera
                ailegatzeko norgehiagokan. Zazpi kategoria
                ezberdin, izanen ditu Txaruta pilota elkarteak
                antolatutako memorial honek: aurrebenjamin,
                benjamin, alebin, infantil, kadete, jubenilak eta
                helduak. Partidu guziak Donezteben jokatuko dira
                asteazken arratsaldetan, 5etatik 8etara eta
                larunbat goizetan, 10etatik aitzinera, helduak
                ezik. Hauek, astelehen, asteazken eta ortzegun
                ilunabarretan arituko baitira, 8etatik 10etara,
                hain zuzen ere. Denetara, 140ren bat pilotarik
                jokatuko dute arrakasta ikaragarria duen
                txapelketa honetan.
                Pala txapelketa
                Pilota kontuekin segituz,
                aurtengoan hirugarren aldia da Erreka kirol
                taldeak pala txapelketa antolatu nahi duela, eta
                badirudi ospe edo prestigio gehiago eman nahi
                diola. Txapelketa maiatzaren 11n hasiko da eta
                Doneztebeko bestatan jokatuko da finala.
                Partiduak larunbat arratsaldetan jokatuko dira
                eta beharrezkoa balitz, igande goizetan ere.
                Izena emanen duten lehenbiziko hogei bikoteen
                artean osatuko dute txapelketa hau. Horretarako
                450144 edo 450271 telefonoetara deitzea aski da.
                Aurtengoan sariak hobeak izanen dira, txapela eta
                trofeoaz gain, 40.000 pezeta, 20.000 pezeta
                eta10.000 pezeta dirutan izanen dira lehenbiziko
                hiru sariak.
                Laxoa txapelketa
                Azkenik, gogoratu
                Baztan-Errekako laxoa txapelketa hasi berria dela
                eta herrian hiru talde daudenez, asteburuero
                partiduren bat ikusgai izanen da.
                San Miguel
                auzoko karrika moldatua
                Hasiera batean hainbat
                gorabehera izan baziren bizilagunen artean eta
                Udalarekin ere, karrika moldatu dute. Ura
                hornitzeko tuboak sartu, toma berriak egin eta
                ur-zikinak bideratzeko tuboak paratu ondoren,
                brea bota dute eta berri-berri gelditu da.
                Karrika hau lehen bizilagunena bazen ere, orain
                publikoa izanen da, baina baldintza batekin:
                mugan dagoen poligonoko etxebizitza bakar batera
                ideki daiteke karrika eta hortxe akituko
                litzateke bidea, ezin du segidarik izan.
                Eskolako
                ttikittoen...
                patioan motelgailu edo
                amortiguadorea paratuko da zolan. Horrela erabaki
                zuen Udalak Eskola Kontseiluak eskatu ondotik.
                Indargabetzaile hauek haurrek jostaketarako
                erabiltzen dituzten txirrista eta kolunpioen
                inguruan paratuko dituzte.
                Arte eta Kultura-97
                616.000 pezetako
                aurrekontua onetsi zuen udalak joan den
                martxoaren 7an egindako plenoan. Nafarroako
                Gobernuak 300.000 pezeta inguruko laguntza emanen
                omen du.
                
            
        
    


&nbsp;


    MALERREKA




    
        
            Doneztebeko
            Babes Ofizialeko hamasei etxebizitzetatik bortz libre
            daude oraindik
        
        Apirilaren
        30a arteko epea izanen da berriz eskaerak aurkezteko
        ttipi-ttapa
        Doneztebeko Ameztiako belagian egin
        behar diren hamasei etxebitzetatik bortz libre daude
        oraindik, udalak behin behineko adjudikazioak egin
        ondotik. Zehazki, 90 m2 erabilgarri dituen etxebizitza
        bat gelditzen da Oizkoentzat, 58 metroko bi etxebizitza
        Donamariarentzat eta bertzea Oitzentzat eta 49 metroko
        bertze etxebizitza Donamariako bertze lagun batentzat.
        Beraz, Doneztebeko jendeari zuzendutako pisu guziak
        adjudikatu dira.
        Bortz etxebizitza hauetarako eskaerak aurkezteko epea
        zabalik egonen da Doneztebeko Herriko Etxeko udal
        bulegoetan apirilaren 30a arte. Astegunez, goizeko
        9etatik 2etara egin daiteke instantzien aurkezpena eta
        horretarako, lehendik aipatutako baldintza eta agiriak
        bete behar dira, bertzeak bertze, etxearen eskaera
        eredua, 1995eko errenta aitorpena, familia liburua,
        nortasun agiriaren fotokopia konpultsatua, IFZaren
        fotokopia konpultsatua eta bizileku eta hondasun
        higiezinen katastroaren egiaztagiria.
        Hameka etxebizitzak badute
        jabea
        Gainerako hameka etxebizitzak behin
        behinekoz eskuratu dituztenak (gehienak doneztebarrak)
        honako hauek dira: J.M. Romero Martin, J.J. Gastesi
        Ibarra, J.L. Arozena Gamio, C. Mitxeltorena Arraztoa, N.
        Ezkurra Sarratea, M.V. Eulate Etxegia, P.J. Iribarren
        Saldias, J.M. Goñi Baleztena, C. Larraburu Calzado, M.S.
        Galain Matxiañena eta A. Zunzarren Bañares.
        Zeramika
        egiteko labea egin eta inauguratu zen Zubietan
        Herrira
        bizitzera etorritako emakume batek egin du bere eskuekin
        Ainhoa
        MUTUBERRIA
        Azken aldi honetan kanpotar aunitz,
        baserri bat alokatu eta Zubietara bizitzera etorri da.
        Nonbait ere haien gustokoa izan da gure herri hau.
        Baserri hauetako batean zeramika egiten duen emakume bat
        dago. Badakigu arrunt lan gogorra dela buztin puska
        batetik platerak, potixak, eskulturak eta beste mila
        gauza sortzea. Abilidadea izan behar da, gero. Buztinari
        forma eman ondoren beroaldi ederrak pasatu behar izaten
        ditu erabilera eman ahal izateko. Hala bada, emakume
        honek, berak bakar-bakarrik egin zuen labea etxe aurrean.
        Arrunt polita atera zitzaion gainera.
        Eta gero, labea inauguratzeko, lagunen artean bazkari bat
        egin baino ospakizun hoberik ez da. Hori bai, labea behar
        bezala inauguratzeko, egin ahalak egin behar dira
        txanpain botila lehendabiziko kolpean hausteko eta ez
        hirugarrenean. Hala ere, deskuido hori aprobetxatzen ahal
        da momentu on gehiago pasatzeko.
        Hortik aurrera gauza bakarra gelditzen da, eta hori,
        juxtu-juxtuan zailena dela iruditzen zait: egindakoa
        saltzea. Horretako egiten dira erakusketak eta berehalaxe
        bat eginen omen du. Ea borondate onez&#133;
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









leitza





src="images/minitttipittapa.gif" alt="ttipi-ttapa" width="200"


1997-ko Apirilaren 10a-
203. zenbakia



    
        
LEITZALDEA
    



&nbsp; 




&nbsp;


    LEITZALDEA




    
        
Haur Kantu txapelketaren finalean
        eskualdeko abeslariak nagusi 
        Bakarlarien
        artean txapel bat eta bikoteka bestea eskuratu zuten
        ttipi-ttapa
        Euskal Kantuzaleen elkarteak
        hamargarren aldiz antolatutako Nafarroako Haur Kantari
        txapelketaren finalean ederki aritu ziren neska-mutiko
        abeslariak eta Gaiarre antzokira bildutako jendetza
        gustora atera zen. Jakina denez, kantari guztiek 15 urte
        baino gutxiago dute eta bi mailatan banatuak daude,
        txikiak eta gaztetxoak.
        Bakarlari txikien artean Aranoko
        Maider Ansa izan zen onena, Maite Idirin, Amaia Zubiria,
        Mikel Markez eta Koldo Pastorrek osatutako epaimahaiaren
        arabera, Leitzako Joseba Urkiola bigarren suertatu
        zelarik. Bi hauek izanen dira ekainean Miarritzen egingo
        den Euskal Herria mailako txapelketan Nafarroako txikiak
        ordezkatuko dituztenak.
        Maider Ansa, 11 urteko aranoarrak
        esan zuenez, eszenategira igo naizenean urduri nengoen
        eta ni baino hobeak bazeuden, beraz ez nuen espero.
        Txapeldun umila, dudarik gabe. 
        Joseba leitzarrak ere ez zuen
        espero eta beraz, oso pozik nago.
        Bikoteka, ttikien artean Iruñeko
        Frantses Jatsuko ikastolakoak eta taldeka Lekunberrikoak
        nagusitu ziren.
        Gaztetxoen artean, bikoteka
        goizuetarrak garaile
        Gaztetxoen mailan, Lekunberriko
        Maria Baldak lortu zuen txapela bakarlari gisa. Bikoteen
        artean, Goizuetako Eneritz Arozena eta Saioa Taberna izan
        ziren garaile, Lekunberriko Amaia Balda eta Garbiñe
        Garaikoetxearen aitzinetik. taldeka Barañaingo Alaitz
        institutuko Lurmen taldearentzat izan zen lehen saria.
        Hauekin batera, epaimahaiak sari berezi bat eman zion
        Altsasuko ikastolako Katakrax taldeari.
        Antolatzaileak pozik
        Eugenio Arraiza, txapelketako
        antolatzaileetako batek adierazi zuenez, oso pozik gaude
        neska-mutikoek ekarri duten prestakuntza mailarekin, bai
        ahotsa baita erritmoei dagokienez ere». Bere ustez,
        maila hori bertze urteetan baino aunitzez hobea izan da,
        Gaiarrera ailegatu ez diren batzuk ere aski ongi
        prestatuak zeuden». Arraiza bereziki pozik zegoen
        bakarlariek erakutsitako ahots ederrengatik eta bertze
        urteetan parte hartu ez duten zonaldetako neska-mutikoak,
        hara nola Erribera eta Ilunberrikoak, aurten parte hartu
        dutelakoz.
        Burukomin haundienetako bat
        kanporaketen lekuak zehaztea izaten omen dute, baina
        aurtengoan ez dutela hutsik egin uste du Euskal
        kantuzaleen elkarteko ordezkariek.
        
    






&nbsp;

&nbsp;

GOIZUETA



    
        
Inolako gorabeherarik gabe burutu
        zen Umore Onaren asanblada
        Xalba
        Indakoetxea, Pello Telletxea eta Unai Miranda dira
        komisio-kide berriak
        Esteban
        AROZENA
        Azkeneko urte hauetan gerta ohi den
        bezala, oso denbora gutxian eta inolako ustegaberik gabe
        burutu zen aurtengo Umore Ona elkartearen Asanblada
        Orokorra. Hamaika puntuk osatzen zuten eguneko aztergaien
        zerrenda, denak ohikoak. Batzuk aipatuz esan, bazkide
        berriak izan nahi duten lau herritarrek, bildutako
        guztien baiezkoa jaso zutela. Beraz, 1997an 191 sozio
        edukiko ditu Umore Onak. Komisio-kide berriak ere hautatu
        ziren asanbladan. Horrela, Peio Telletxeak beteko du
        hurrengo bi urteetan lehendakari ordearen lekua; Xalba
        Indakoetxeak diruzainarena; eta Unai Mirandak bokalarena.
        Haur Kantu txapelketa
        Iruñeko Gaiarren antzokian
        ospatutako Nafarroako Haur kantarien txapelketaren
        finalean irabazle suertatu ziren Eneritz Arozena eta
        Saioa Tabernak osatutako herriko bikotea eta Aranoko
        Maider Ansa bakarlaria. 
        Doneztebeko kanporaketan eskuratu zuten hirurak,
        finalerako txartela &quot;Maitasun hitzak&quot;
        kantarekin goizuetarrek eta Oskorriren
        &quot;Gaztelugatxe&quot;rekin Maiderrek. Bere ahizpek
        lagundu zioten honi, batak pianoa eta besteak gitarra
        joaz. 
        Iruñeko finaletik kanpo gelditu ziren Goizuetako zenbait
        bakarlari, bikote eta talde. Biztanle kopurua kontuan
        hartuta kantari asko dituela erakutsi du berriro herriak.
        
        
    



&nbsp;

&nbsp;


    ARESO




    
        
Pake-Tokiko mus txapelketaren finala
        jokatu zen 
        Kontxik
        eta Juliok irabazi zuten
        Juana
        Mª SAIZAR
        Pake-Tokiko mus txapelketaren
        irabazleak hauek dira: Miguel Zabaleta eta Luis Layana.
        Txapeldunordeak berriz, Kontxi Marzol eta Julio Nieto.
        Emakumeen afaria
        Emakumeen afaria ospatu zen aurten ere Larunbat
        Santu gauean. Bapo afaldu ondoren, dantzaldiari txanda
        eman zioten eta jolas pixko bat ere egin zuten, aulkiaren
        jokoa, hain zuzen ere. Dirudienez, erreflejoak hobekien
        dauzkana Txaro da, berak beti irabazi baitzuen.
        Eskolako liburutegia
        osatzen
        Eskolako liburutegia pixkanaka-pixkana osatzen
        hasi omen dira. Bi entziklopedia eta hiztegiak zeuden,
        eta orain Leitzako liburutegiarekin harremanetan jarri
        ondoren, aukera gehiago eta desberdinak izanen omen
        dituzte.
        Kometa bistan
        Beste tokietan bezalaxe, Areson ere Hale-bopp
        kometa ikusteko aukera izan dugu. Oso ongi nabaritzen
        zaizkio bi isatsak eta 32 kilometro omen ditu, alajaina!
        
    






&nbsp;&nbsp;LEITZA



    
        
Herria eta inguruak ezagutzeko
        zenbait ekitaldi prestatu ditu Kultur Taldeak
        Larre
        sariengatik, bestalde, milioi terdi kobratuko du Udalak
        Joseba
        AZPIROZ
        Leitzako Kultur Taldeak datorren
        astebururako, herria eta inguruak ezagutarazteko zenbait
        ekitaldi prestatu ditu. Ostiralean, 12&#146;25etan
        Karrape Irratian irratsaio berezia eskainiko digute.
        Bertan, herriko maketa baten zozketa eginen da. Iluntzeko
        8etan, Leitzako mugari buruzko bideo-emanaldia eskainiko
        da Aurreran, Jose Miguel Elosegiren argibideekin.
        Igandean berriz, antolatutako mendi ibilaldian parte
        hartuz, inguruko izenak ezagutzeko aukera izanen dugu
        Elosegi eta Bixente «Motxene»ren azalpenekin. Goizeko
        8etan plazatik abiatu eta honako ibilaldi toponimiko hau
        eginen da: Plaza-Trenbidea-Korteko borda-Uitziko
        Gaina-Errezume.
        Leitza-Berastegiko muga
        itxi da
        Iragarri zuen bezala, Gipuzkoako Foru Aldundiak
        Berastegira igarotzen diren azienden jabeei isun gogorrak
        jartzen hasi zen. Horregatik, eta Leitzelarreko artzainen
        eskaera haintzat harturik, Udalak Leitza eta Berastegi
        arteko muga ixtea erabaki zuen. Gaur egun lan hori
        burutua da eta 4 kilometrotako itxitu horretan, 2.600
        pikete enplegatu dira.
        Bi urtetan bosgarren borda
        errea agertu da
        Martxoaren 28an, ostirala, arratsaldeko 8
        terdiak aldera, Inazio Bildarrazek Okabion zuen borda
        erre zen. Sutean, behoka bat, sei ardi, beste horrenbeste
        axuri eta oilo eta untxi batzuk hil ziren. Zaldi batek
        eta ardi batzuk erredurak jasan bazituzten ere bizia
        salbatzea lortu zuten. Inazioren ustez sutea ez zen bere
        gisa piztu, bordan ez baitu argi indarrik, ez du surik
        egiten eta ez du erretzen&#133; Azken bi urte hauetan
        modu berean erretzen den bosgarren borda da hau.
        Ordezko udal diruzaina
        aukeratzeko zozketa publikoa astelehenean
        Udal diruzaina sei hilabetez ordezkatzeko
        (maiatzaren 1etik urriaren 31 bitartean) lanpostua
        betetzeko aurkeztutako lau pertsonen arteko zozketa
        publikoa datorren astelehenean, apirilak 14, eguerdiko
        12etan eginen da.
        Industraialdeko urbanizazio
        lanen 2. eta 3. fasea hasia
        Pagozelai-Goizabal S.L. eraikuntza enpresari
        32.931.641 pezetatan adjudikatutako industrialdeko
        urbanizazio lanen bigarren eta hirugarren faseetako obrak
        hasi berriak dira.
        Larre sariengatik milioi
        terdi kobratuko du Udalak
        Aurten 1.590.000 pezeta kobratuko ditu Leitzako
        Udalak larre sariarengatik (ur-belarrak). Urtero bezala,
        horren balioko minerala zabaldu da larreetan (800 kilo
        inguru). Udal langileek zabaldu dute traktorea ailegatzen
        den tokietan eta gainontzekotan auzolanez zabaldu da.
        Goiko koadroan ageri da larre bakoitzeko azienda kopurua.
        Aritz eta Urdolako itxituak, bestelako erabakirik ez
        bada, maiatzaren 15ean irekiko dira.
        
            
                &nbsp;
                Behorrak
                Behiak
                Ardi/ahuntzak
            
            
                ARITZ
                119
                89
                2669
            
            
                AIZAN
                30
                34
                667
            
            
                URDALA
                28
                95
                174
            
            
                Gainerantzeko mendietan
                44
                37
                3490
            
            
                DENETARA
                221
                255
                7.010
            
        
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









baztan





src="images/minitttipittapa.gif" alt="ttipi-ttapa" width="200"


1997-ko Apirilaren 10a-
203. zenbakia



    
        
BAZTAN
    



&nbsp; 

&nbsp;

BAZTAN

&nbsp; 



    
        
 
Azpiroz eta Saralegi enpresak eginen
        ditu zolaberritze eta bide moldatze lanak
        Bertzalde,
        apirilaren 19an, Flaco Jimenezen kontzertua Elizondon
        Joseba
        IGARABIDE
        Baztango udalak Azpiroz eta
        Saralegi eraikuntza enpresari adjudikatu dio zenbait auzo
        eta karriketako zola berritze eta bideak moldatzeko
        lanak.
        Zehazki errateko, Erratzuko
        Gorostapolo, Azpilkuetako Apaioa eta Urratsun eta
        Elbeteko Karrikatxar karriketako zola berrituko da.
        Azpiroz eta Saralegi enpresak 57.544.939 pezetan eginen
        ditu lan hauek, Udalak ezarritako hasierako prezioa baino
        (73.539.858 pezeta) dexente gutiago. Lan hauek egiteko
        lau enpresen eskaintzak aurkeztu ziren eta onartutakoa da
        egokiena Balleko Etxearen ustez.
        Bertzalde, zenbait herritako bideak
        ere enpresa berak moldatuko ditu: Amaiurko herriko bidea,
        Erratzuko Apote zubia, Azpilkuetako Zuaztoi auzoko eta
        Elizondoko Iturriaga auzoko bideak moldatuko dira eta
        Iruritan pareta bat eraikiko da. Lanok 56.267.075
        pezetaren truke eginen dira, hau ere Balleko Etxeak
        hasierako prezioa bezala ezarritako 75.627.789 pezetatik
        dexente beheitiago. Lan hauek egiteko prest zeuden zortzi
        enpresen proposamenak aurkeztu ziren Balleko Etxean.
        Flaco Jimenezen
        kontzertua apirilaren 19an Elizondon Xorroxinen eskutik
        Bederatzirehun pertsona inguru
        sartu ziren Xorroxin irratiak Erratzun Larunbat Sainduan
        antolatutako kontzertuan. Arrakastaren ondotik, orain
        apirilaren 19an, Flaco Jimenezen kontzertua prestatzen
        ari dira. Mexikarrarekin batera, Tapia eta Leturia Band
        eta Otsondo 602 taldeak arituko dira. 
        &nbsp;Iruritako Gure-Kaiola
        elkarteko XX. mus txapelketa
        Joakin Obregozo eta Tiburzio
        Dorregarai suertatu ziren garaile Iruritako Gure-Kaiola
        elkarteko mus txapelketaren hogeigarren edizioan. Guztira
        hamasei bikotek parte hartu zuten eta finalaren ondotik,
        nola ez, afaldu eta sariak banatu zituzten.
        Donostiako Horma Palaziora
        ateraldia antolatu du larunbat
        honetarako, apirilak 12, Baztango patinaje eskolak,
        Nafarroako Gobernuaren laguntzaz. Informazioa jaso edo
        izena emateko Arizkunenea Kultur Etxeko kirol bulegora
        gan behar da (581279 telefonoa).
        Iruritako 
        Pedro Dorregarai Organbide, 30
        urteko gaztea, martxoaren 29an hil zen traktorean
        izandako istripu baten ondotik. Pedro Kontinean bizi zen,
        baina Alemankobordan ari zen lanean. 
        7.806 biztanle 
        zituen Baztanek joan den urteko
        maiatzean egindako erroldan. Horietatik 3.969 gizasemeak
        ziren eta gainerako 3.837ak emakumeak.
        Udako
        kanpaldiak antolatu ditu Euskara Zerbitzuak Bidarraien
        Izen-emateko
        epea apirilaren 18an akituko da
        &nbsp;ttipi-ttapa
        Gan den urtean bezalaxe, aurten ere
        Baztango 30 neska-mutiko Bidarraien kanpaldiak eginen
        dituzte uztaila eta abuztuan. Haurrak bi adin multzotan
        joanen dira, alde batetik 6 eta 10 urte artekoak eta
        bertzetik 11 eta 14 urtekoak. Txandak astebetekoak izanen
        dira, astelehenetik astelehenera, batean haur tikiak eta
        bertzean haundiak ganen dira.
        Izen emateko epea zabalik egonen da
        apirilaren 18a artio eta horretarako Euskara Zerbitzura
        gan behar da. Kanpaldi hauen egiazko prezioa haurreko
        31.000 pezetakoa baldin bada ere, Baztangoek 14.000
        pezeta ordaindu beharko dituzte, Balleko Etxeak eta
        Nafarroako Gobernuak laguntza emanen baitute. Aurten
        Europatik ez da laguntzarik ailegatu. Seme-alaba bat
        baino gehiago badoaie, ordea, bakoitzagatik 10.000 pezeta
        bertzerik ez da ordaindu beharko.
        &#145;Hamabi ordu
        euskaraz&#146; ekitaldia antolatu dute maiatzaren 4rako
        Baztango dantzariek
        &nbsp;«Hamabi ordu euskaraz»
        maiatzaren 4ean ospatuko da Elizondon, Baztango
        dantzariak antolatuta. Joan den urtean bezalaxe, egitarau
        zabala izanen du eta horren berri emanen dugu hurrengo
        aleetan. Halere, aurrerapen gisara aipatu behar da Luis
        Luciano Bonaparte eta Bruno Etxenikeri buruzko antzerki
        lana eskainiko dela, «honela, ixtent batez joan den
        mendera gibeleratuz». Antzeslan horretarako jendearen
        partehartzea eta laguntza eskatu dute, aitzinako edo
        garai bateko arropak eskatuz. Norbaitek honelako
        jantzirik balu, Xorroxin irratira (581226), Ainhoa
        Bielari (453213) edo Irantzu Izetari (580292)
        telefonoetara deitu, lehenbailehen.
        Aste Sainduko
        egunetan bisitari aunitz izan
        ditugu Baztanaldean. Erratzuko kanpinean egon diren
        gehienak Euskal Herria bertakoak ziren. Landa-etxeetan
        berriz, Euskal Herriko jendeaz gain, Katalunia, Valentzia
        eta Madrileko aunitz ibili omen dira.
        Udaberriko Ferian
        animazio ederra izan zen joan den
        ortzilerien. Bigarren aldiz egin dute aurten aintzinako
        feria hau berreskuratzeko eginahala, udazkeneko feriako
        masifikaziotik ezberdindu asmoz.
        SOS Arrazakeria
        erakundeak tailerrak burutu ditu
        Iruritako elizako bulegoetan. Hamabortz eta hamazazpi
        urteko neska-mutilek parte hartu dute.
        Iruritako Kulturaldia
        apirilaren lehen egunean abiatu
        zen. 17 zakur aritu ziren zakur-lera laisterketan Apoten
        barna. Biharamonean diapositiba emanaldia eta pilotari
        buruzko solasaldia izan ziren.
        
    




    
        
            &nbsp;
        
    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Saraldea





src="images/minitttipittapa.gif" alt="ttipi-ttapa" width="200"


1997-ko Apirilaren 10a-
203. zenbakia



    
        
SARALDEA
    



&nbsp; 

&nbsp; 


    
        
            
                SARA 
            
        
    




    
        
Idazleen Biltzarrak gaitzeko
        arrakasta ukan zuen
        140 bat
        idazle bildu ziren Pazko Astelehenean
        Jacqueline
        eta Mixel
        Euskal Idazleen Biltzar hau,
        ohidura atxikiz, Pazko Astelehenez egin zen eta 140 bat
        idazle hor ziren beren lanak aurkezteko. Denak ez baitira
        aipatzen ahal, azpimarratzekoa da Ur Apalategi Idirin. 24
        urteko gazte honek &quot;Gauak eta hiriak&quot; izeneko
        eleberria idatzi du eta bere mahainaren inguruan
        euskaltzale ainitz ibili zen. Hitz laburrez emaiteko,
        eleberri hau oraingo garaiari lotua da, herabetasun
        gehiegiari uko eginez. 
        Bertze aipamen bat, hau saila desberdin batean, Sarako
        Jacques Antzek egin duen liburuxka frantsesez: &quot;Les
        chapelles eta oratoires de Sare&quot;, hau da, Sarako
        kaperak eta otoiztegiak.
        Azken aipamena egitekotan, ezin ahantz Piarres Xarriton
        euskaltzainak arratsaldean Herriko Etxean eskaini zuen
        mintzaldia. 1945 eta 1970. urteen arteko denboraldia
        aipatu zuen, garai horretan eskual literaturak emandako
        lanen berri emanez. Beraz, denetarik ukan zuen aurtengo
        Biltzarrak.
        Frantziako mus
        txapelketaren finalean Sarako bikotea
        Frantziako mus txapelketari
        doazkion finalak Pazko egunean burutu ziren Parisen. 
        Hogeitamabi bikote hasi ziren final hamaseigarrenak
        jokatzen zituztela. Final laurdenak arte Euskal Etxean
        aritu ziren eta bazkal ondoan, Pariseko trinketean jokatu
        ziren finalerdiak eta finala.
        Txapeldun suertatu ziren muslariak, Donibaneko Jacques
        Lekuona eta Jean Marc Pascassio. Saratik ere bazegoen
        bikote bat, Sabine Tapia eta Alain Lamothek osatutakoa.
        Hauek hogeitabosgarren postuan gelditu dira sailkapen
        orokorrean. Halere oroitzapen ona ekarri dute Frantziako
        hiri nagusitik eta hurrengo txapelketan ere parte
        hartzeko asmoa azaldu dute.
        Beti Gazte
        elkarteko lehendakaritza utzi du Manex Bergarak 
        Beti Gazte elkartearen biltzar
        nagusia martxoaren 19an iragan zen Pullman jatetxean, 100
        bat kide biltzen zirela. Elkartea sortuz geroz zazpi urte
        hauetan buruzagitza segurtatu duen Manex Bergarak bere
        lekua utzi dio Jeannot Elizagoieneri. Manexek bere
        erabakia bertsoen bidez azaldu zuen. Bi bertso horiek
        alde honetako «Bota bertsoa» sailean atxikiko dituzue.
        
    




    
        
            
                &nbsp; 
            
        
    
    &nbsp;hasierakoa
 || 
erreportaia
 || 
elkarrizketa
 || 
herriz-herri
 || 
kirolak
    || jaiotzak-ezkontzak-heriotzak
    || 
irakurleak
    idazle 
(berria)
|| 
aurreko aleak


&nbsp;











Hasierako orrialdea






    
        1997-ko Apirilak 24 - 204. zenbakia
    




    
        
 
        
        
        rectangle=" (44,207) (251, 235)  heriotza.htm"
        rectangle=" (189,157) (299, 180)  aurreko.htm"
        rectangle=" (9,149) (73, 186)  kirolak.htm"
        rectangle=" (93,63) (201, 79)  idatzidigute.htm"
        rectangle=" (211,22) (299, 66)  herrizhe.htm"
        rectangle=" (3,35) (92, 62)  elkarriz.htm"
        rectangle=" (101,6) (186, 32)  erreport.htm"
        rectangle=" (0,0) (10000, 10000)  index.htm"
        src="images/mapa.gif" border="0" width="300" height="247"


    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak



Zu(r)ekin 
lagun dira, orrialde hau ikusi dutenak 
1996-ko Uztailaren 5-etik. 



ttipi-ttapa

Herriko
Etxeko Plaza 1
31780 Bera (Nafarroa)

Tfnoa: 34-48-631188
Faxa: 34-48-631291

ttipi@encomix.es


    




Nafarroako Internet Elkartearen
 laguntzarekin egina: 
p@redestb.es









heriotzak eta ezkontzak





src="images/minitttipittapa.gif" alt="ttipi-ttapa" width="200"


1997-ko Apirilaren 24a-
204. zenbakia



    
        
EZKONTZAK-HERIOTZAK-JAIOTZAK
    



&nbsp; 

EZKONTZAK&nbsp; 



    
        
            Emmanuel Fagoaga
                eta Sylvie Toffolo, Sarakoak,
                apirilaren 4ean.
            Pedro Hurtado Grau
                eta Laurence Richer, Alicante eta
                Sarakoa, apirilaren 11n.
            Jose Ramon
                Maiztegi Arrue eta Elixabet Encarnación
                Letamendi Unamuno, Narbartekoak,
                apirilaren 8an.
            Javier Arraztoa
                Larregi eta Mª Arantzazu Lazkanotegi Mujika,
                Gartzain eta Berakoa, apirilaren 5ean.
            Vicente Setoain
                Nazabal eta Ana Gartxitorena Etxeberria,
                Iruña eta Berroetakoa, apirilaren 5ean.
            Marcelino Goñi
                Madariaga eta Mª Gema Mitxelena Agesta,
                Arantza eta Lesakakoa, apirilaren 5ean.
        
        
    



&nbsp;

JAIOTZAK



    
        
            Manon Peral,
                Sarakoa, apirilaren 2an.
            Ane Petrirena
                Insausti, Sunbillakoa, otsailaren
                27an.
            Mattin Asiain
                Zelaia, Elizondokoa, apirilaren
                4an.
            Joseba Pikabea
                Mitxelena, Berakoa, martxoaren 31n.
            Josu Mitxeo Oteiza,
                Donamariakoa, martxoaren 4an.
        
        
    



HERIOTZAK&nbsp; 



    
        
            Antoine Soudre,
                Sarakoa, apirilaren 11n, 57 urte.
            Norberto Beola,
                Sarakoa, apirilaren 9an, 88 urte.
            Mixel Telletxea,
                Sarakoa, apirilaren 2an, 41 urte.
            Manuela Erbiti
                Zabaleta, Leitzakoa, apirilaren
                14an, 82 urte.
            Jose Martin Goñi
                Irigoien, Oronozkoa, apirilaren
                6an, 79 urte.
            Mª Pilar Aldaba
                Aizpun, Elizondon, apirilaren 8an,
                59 urte.
            Bautista
                Etxeberria Elizalde, Goizuetakoa,
                apirilaren 11n, 74 urte.
            Teofilo Mihura,
                Zugarramurdikoa, martxoaren 4an, 90
                urte.
            Miguel Telletxea
                Otxandorena, Beintza-Labaiengoa,
                apirilaren 9an, 78 urte.
            Jose Mª Legazkue
                Santesteban, Zubietakoa, apirilaren
                8an, 49 urte.
        
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









erreportaia







1997-ko Apirilaren 24a-
204. zenbakia



    
        
ERREPORTAIA 
    







    &nbsp;
    &nbsp;
    Etxeak
    moldatzeko dirulaguntzak
    &nbsp;
    Lau urte pasa dira
    Cederna-Garalur agentziak bere bulegoak
    Doneztebe horretan hainbat eta hainbat dirulaguntza eskaera
    eta Elizondon ideki zituenetik, eta denbora tramitatu dira
    handik. Iazko ekainean Nafarroako Gobernuak etxeak
    zaharberritzeko dirulaguntzetan murrizketak egin eta zenbait
    muga paratu zituen. Errate baterako, obraren aurrekontua
    milioitik goitikoa izatekotan, ez zuten subentziorik ematen,
    eta hori dela eta eskaerak puska jautsi ziren. Aurten, berriz
    ere, laguntza hauek jasotzeko baldintzak lehengora itzuli
    dira. 
    &nbsp;
    Testua:
    Asier GOGORZA
    &nbsp;
    Baztan
    eta Bortziriak-Malerrekan Cederna-Garalur agentziaren bidez
    tramitatzen dira etxeak moldatzeko dirulaguntza eskaerak, eta
    Leitzaldean, berriz, udaletxeak berak eskeintzen du zerbitzu
    hau. Horretarako aparejadore bat eta bi laguntzaile ari dira
    egunean 4 orduz lanean. 
    Zerbitzu hauetako arduradunek erran digutenez, gero eta
    gehiago dira etxean berriztatzeak egiteko horrelako
    dirulaguntzak eskatzen dituztenak. «Jendea ikasten ari da
    pixkanaka-pixkanaka, lehen informazio eske etortzen ziren
    baina gutti ziren eskaria tramitatzera ailetzen zirenak»
    horrelaxe mintzatu zaigu Ixabel Elizalde, Cederna-Garalur
    agentziak Baztanen duen arduraduna.
    Iazko ekainean Nafarroako Gobernuak egindako murriztapenak
    direla eta, dirulaguntza eskaerak dexente jautsi ziren.
    «Abendutik honat baldintzak aldatu egin dira berriz, eta
    orain aurrekontua aurkezterakoan ez dago batere mugarik»
    Ixabelek adierazi digunez. Aurten 4 espediente ideki dira
    Elizondon, eta 13 partikular soilik hurbildu zaizkio
    informazio eske. Bere hitzetan, «xuritzea, zartatzea eta
    teilatua konpontzea da gehien egiten dena, baina kalefakzioa
    paratu edo etxe barneko bertze instalazio batzuk egiteko
    dirulaguntzak ere badaude». Halere, baldosak aldatu eta
    bertze kontu ttikietarako ezin da dirulaguntzarik galdetu. 
    Zer egin behar da? 
    Modu honetako dirulaguntzak ez dira
    egun batetik bertzera kobratzen. Arantxa Arregi, Doneztebeko
    Cederna-Garalurreko arduradunak azaldu digu prozesua:
    «hilabete baten buruan onartu edo ezeztatu egiten dute
    laguntza, eta baiezkoa bada, urte inguruko epea ematen dute
    obrak egiteko. Dena akitzerakoan jasotzen da dirulaguntza
    hori». Hurrengo hauek dira dirulaguntzak eskatzeko eman
    beharreko pausuak:
    1 Cederna-Garalur
    agentzian, Udaletxean edo zuzenean Nafarroako Gobernuari
    obrari buruzko informazio guzia aurkeztu behar zaio; zer den
    moldatu beharra, epeak&#133;
    2 Behin eskaera
    Iruñera bidali eta onartua dagoenean, obra egiteko epea
    jakinarazten dute, eta baita subentzioaren zenbatekoa ere,
    hilabete baten buruan gutti goiti-beheiti.
    3 Obraren hasiera eta
    bukaera zertifikatzen duten agiriak bidali behar dira. 
    4 Subentzioa pagatu
    aitzinetik obra akitua dagoela segurtatzeko teknikoren bat
    bidaliko dute, edo hori frogatzen duen Udaletxearen agiri bat
    exigitzen dute, bertzenaz. 
    &nbsp;
    Dirulaguntzak jasotzeko
    baldintzak
    Familia zenbat kidek osatzen duten,
    etxeak 50 urte baino gehiago dituen, eta bertze faktore
    aunitzen arabera haunditu edo ttikitu egiten da dirulaguntza.
    Hauek dira bete beharreko baldintza batzuk: 
    &#151;Elbarrituendako egokitze kasuetan
    ezik, etxeak 15 urtetik goiti izan beharko ditu.
    &#151;Etxearen berezko estruktura
    mantendu behar da, barrendik hustu gabe, eta aintzinaldea
    bota gabe. 
    &#151;Udal-baimena lortu beharko da,
    eta obrak egiteko ez du traba legalik egon behar.
    &#151;Berrikuntzak egin ondotik, bertan
    bizitzen hasteko beharrezko baldintzak izan beharko ditu
    etxebizitzak.
    &#151;Moldatu behar den etxearen %70a
    baino gehiago bizitetxerako izan beharko da; portzentai
    horretan ez da beheko sotoa sartzen.
    &#151;Obraren aurrekontuak milioi erdia
    gainditu beharko du, baina metro karratuko 89.797 pezetatik
    pasatu gabe.
    &#151;Eskatzailearen zerga oinarria
    aurrekontua baino 7 aldiz ttikiagoa bada, ez du
    dirulaguntzarik jasoko, obra hori egiteko ahalmen
    ekonomikorik ez duela estimatuko baita.
    Informazio gehiago behar izanez gero,
    deitu hemen aipatzen diren telefonoetara. 
    &nbsp;
    Intereseko
    Telefonoak
    Nafarroako
    Gobernua - Iruñea: 427550 
    BAZTAN
    (Isabel Elizalde) 580561 
    BORTZIRIAK
    (Arantxa Arregi) 451654
    LEITZALDEA
    (Joseba Azpiroz) 610310 
    MALERREKA
    (Arantxa Arregi) 451654 
    &nbsp;
    &nbsp;
    
        
            AURKEZTU BEHARREKO AGIRIAK
        
    
    



    
        1 Etxe-jabearen Nortasun Agiriaren
        (DNI) bi fotokopia.
        2 Etxearen eskriturak, bi
        fotokopia.
    
    
        3 Errenta aitorpenaren bi
        fotokopia.
        4 Etxearen argazkiak (kanpotik eta
        moldatu beharreko aldeak).
    
    
        5 Obraren aurrekontua (neurketa
        eta prezioekin).
        6 Proiektu teknikoa.
    
    
        7 Obra Baimena edo Lizentzia.
        &nbsp;
    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









elkarrizketa





src="images/minitttipittapa.gif" alt="ttipi-ttapa" width="200"


1997-ko Apirilaren 24a-
204. zenbakia



    
        ELKARRIZKETA
        
    






&nbsp;





Xabier SILVEIRA
Lesakako bertsolaria 

&quot;Bertsoa
odolean datorrela erraten dute, baina ikasi eta landu egiten
da&quot;

&nbsp;

DATUAK:



    
        
            21 urte beteko
                dituen lesakarrak Nafarroako bertsolarien txapela
                jantzi zuen lehen aldiz Sunbillan, apirilaren
                13an.
            Leku berean egin
                zuen debuta 15 urte bertzerik ez zituela. Urte
                hartan finalean sartu zen, sekulan Nafarroako
                txapelketan izan den finalistarik gazteena
                izanik.
            Ama lesakarra eta
                aita portugesa baditu ere, bi aldetatik datorkio
                bertso zaletasuna: amaren aldeko aitona
                bertsolaria zen eta aitaren aldekoa berriz, fado
                kantari famatua.
            Aurtengo txapela,
                Euskal Herriaren aldeko borrokan bizia ematen
                dutenei, ETAko militanteei eta kale borrokan ari
                diren gazteei eskaini zien.
        
        
    



Testua: Aitor
AROZENA

Argazkia:
Karmele TOLOSA



    
        

            
                &nbsp;&nbsp;
Nolako saioa iruditu
                zitzaizun Sunbillakoa, orokorrean nahiz
                pertsonalki?
                Orokorrean nahiko saio ona
                izan zela uste dut, txapelketa honetako onena.
                Jendea gustora egon zen, irri eginez eta&#133;
                Nere aldetik saio txukuna egin nuela iruditzen
                zait. Ezin dut erran onena izan nintzenik, hor
                gibeletik zaila baita guzien saioa aditzea, baina
                kontent gelditu nintzen nire buruarekin.
                Eta txapelketaren
                balorazio orokorra egiterakoan, zer aipatuko
                zenuke?
                Antolakuntza aldetik akats
                batzuk izan direla uste dut. Iparraldeko saioan
                gai-jartzailea eta lekua &#150;eliza&#150;, ez
                ziren egokienak txapelketa baterako. Bertzalde,
                belaunaldi arteko erreleboa eman da, sei gazte
                sartu baikara finalean. Azken urteetan, batean
                Alkat, bertzean bertze norbait finaletik kanpo
                gelditzen zen, baina aurtengoa errematea izan da.
                
                Belaunaldi berri
                horrek zer eskainiko dio bertsolaritzari?
                Freskotasuna eta betiko
                txapelketa tipikoekin pixko bat haustea. Gaur
                egun haurrak direnak saioetara gehiago hurbiltzea
                eta afizioa indartzea espero dugu.
                Bertsolarietatik hurbilago egonen dira eta
                bertsolari gazte gehiago sortzeko aukera ikusten
                dut. Guk ere erreleboa beharko dugu noizbait.
                Hirugarren finala
                zenuen, baina hor tartean zenbait txapelketetan
                itzalean ibili zara. Zer aldatu da urte hauetan?
                Nere bertsoak aldatu dira.
                Hasierako bi urtetan ez nuen sobera pentsatzen
                zertan ari nintzen, ahoa ireki eta bota egiten
                nuen. Gero buelta batzuk eman nizkion buruari,
                gauza batzuekin ez nintzen ados eta saiatu
                nintzen hori aldatzen&#133; Horrek konfidantza
                kendu zidan eta maila jautsi nuen. Orain
                konfidantza hori berreskuratzen ari naiz.
                Familiaren bi
                aldetatik datorkizu bertso zaletasuna. Baina,
                bertsolaria jaio edo egin egiten da?
                Erraten denez, odoletik
                etortzen da eta seguraski zerbait izanen da,
                baina gehienbat ikasten dena eta egiten duzun
                lana da.
                Urtean zehar gero
                eta saio guttiago egiten ari zarete. Txapela
                buruan izateak aldatuko du hori? Hori espero dut.
                Saio gutti izan dut azken urtean, baina
                orokorrean ere, saio kopurua jautsi egin da eta
                betiko 6 bertsolariak aritzen dira.
                &quot;Belaunaldi
                arteko erreleboa eman da, sei gazte sartu baikara
                finalean. Azken urteetan, helduetako norbait beti
                finaletik kanpo gelditu izan da, baina aurtengoa
                errematea izan da&quot;
                
            
        
        &nbsp; 
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









herriz-herri





src="images/minitttipittapa.gif" alt="ttipi-ttapa" width="200"


1997-ko Apirilaren 24a-
204. zenbakia



    
        
HERRIZ HERRI
    




    NEKAZARITZA
    NAFARROA


&nbsp;

Bortziriak



    
        Arantza, Bera,
        Etxalar, Igantzi, Lesaka. 
        
    



Malerreka



    
        Beintza-Labaien,
        Bertizarana, Donamaria, Doneztebe, Elgorriaga, Eratsun,
        Ezkurra, Ituren, Oitz, Saldias, Sunbilla, Urrotz,
        Zubieta. 
        
    



Leitzaldea



    
        Arano, Areso,
        Goizueta, Leitza. 
        
    



Baztan



    
        Baztan. 
        
    



&nbsp;
Saraldea

Sara, Urdazubi, Zugarramurdi. 




    
        
            NEKAZARITZA
        
    




    
        
Bertako gazta kanpoko esnearekin egiten dela
        salatu du EHNEk
        Erronkari
        eta Idiazabalgo Jatorri Izendapenetan batez ere
        Erronkari eta Idiazabalgo Jatorri
        Izendapena daramaten gaztak egiten dituzten Enaquesa eta
        Vasco-Navarra enpresek, astean gutienez 25.000 litro esne
        ekartzen omen dituzte Frantzia eta Gaztelatik, Mikel
        Petrirena, EHNEko lehendakariak salatu duenez. «Honek,
        araudia betetzen ez duen 100 tona gasna egiten dela erran
        nahi du», sunbildarraren ustez.
        Prentsaurrekoan erran zenez, latxa
        ardiaren esnea behar da Erronkari eta Idiazabalgo Jatorri
        Izendapeneko esnea egiteko eta hori ez da betetzen kasu
        hauetan. Inportatutako esnea litroko 15 eta 20 pezeta
        merkeago erosten omen da eta honek «sektorea bera
        arriskutan jartzen du» EHNEren arabera.
        Petrirenak adierazi zuenez,
        «Jatorri Izendapenek gure gaztek kalitatea edukitzeko
        eta ezagunak izateko balio behar dute. Baina abantaila
        horiek artzainari bueltan etorri behar zaizkio, bere
        lanarekin eta izerdiarekin lortu baita fama hori».
        Arrazoi honegatik, «ez dugu utziko egunetik egunera,
        izerdi eta esfortzu ikaragarriarekin irabazitako izen
        ona, enpresa batzuen irabaz gosea eta errendimendu eta
        errentagarritasun azkarra bilatzeko nahiagogoarengatik
        hankaz gora joatea».
        «Esne litroa 105 pezetatan salduz
        ez dira produkzio gastuak estaltzen»
        Urtarrila eta otsailean ardi esne
        litroko 105 pezeta ordaindu da banazbertze. «Honek ez du
        produkzio kostuak estaltzeko ere ematen, eskulana kontuan
        hartu gabe 110 pezeta ingurukoa baita», Lurdes Indaburu,
        EHNEko teknikoak segurtatu zuenez. Joan den urtean 135
        pezeta ordaindu omen ziren. Aurten, ordea, gasna egiten
        duten enpresek ez dute gutieneko preziorik ezarri eta
        honek, pentsuen prezio igotzearekin batera, «Nafarroako
        mendialdean dauden 600 famili-esplotazio ttiki
        desagertzeko arriskutan paratuko ditu». Kanpaina
        honetan, milioi erdi galduko du baserri bakoitzak banaz
        bertze.
        
    



&nbsp;

&nbsp;


    
        
            NAFARROA
        
    




    
        Nafarroaren
        Eguna igandean ospatuko da Baigorrin
        Igande honetan, apirilak 27,
        Nafarroaren Eguna ospatuko da Baigorrin, beti bezala
        Basaizea elkartearen antolakuntzapean. Hemeretzigarren
        edizio honetako ekitaldiak, halere, larunbatean hasiko
        dira, musika klasikoko kontzertu batekin. Nafarroaren
        Egunaren ondotik, asteartean Alduden, Baztan, Erro eta
        Baigorriko artzainen arteko harremanei buruzko solasaldia
        burutuko da. Maiatzaren 1a haurrei eskainiko zaie, 2an
        bertso afaria ospatuko da Ortzaizen eta 3an musika
        kontzertua izanen da.
        Halere, aurtengoan Nafarroaren
        Egunaren inguruan, «nafartasuna berpizteko» zenbait
        ekitaldi antolatu asmoz dabiltza Nafarroa osoko hainbat
        elkarte, tartean Berako Gure Txokoa edo Baztango
        dantzariak. Elkarte hauen helburua, merindade bakoitzean
        zerbait egitea da, «elkar hobekiago ezagutzeko».
        Honela, ekonomia, historia edota gaur eguneko bizimoduari
        buruzko eztabaidak, solasaldiak eta gisako ekitaldiak
        antolatuko liratekeen.
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









bortziri





src="images/minitttipittapa.gif" alt="ttipi-ttapa" width="200"


1997-ko Apirilaren 24a-
204. zenbakia



    
        
BORTZIRIAK
    



&nbsp; 



    
        
            &nbsp; 
            BERA 
        
    
    

        
            
Bixente Goia izanen da Gure
            Txokoako lehendakari berria 
            Sei
            lagunek osatuko dute Zuzendaritza Batzordea 
            Asier
            GOGORZA
            Apirilaren 11n egindako Batzar
            Orokorrean zuzendaritza batzordea osatua gelditu zen,
            eta Bixente Goia aukeratu zuten lehendakari. Berekin
            batera, Fernando Berasain, Javier Pacheco eta Julen
            Lekuona egonen dira zuzendaritza taldean,
            lehendakariorde bezala. Iamotenean egin behar diren
            moldaketak izan ziren bilerako gai nagusiak. Alde
            batetik, teilatua berritzeari lehentasuna eman
            zitzaion, zura guztiz usteltzen ari baita eta
            itaisurak nonahi daudelakoz. Gela hori
            moldatzerakoan, edo goiko pisuko bertzeren bat
            Kaxerna Aisialdi Taldeari uzteaz solastu ziren, hauek
            ludoteka bat martxan paratzeko intentzioa dutenez.
            Horretaz aparte, etxearen lehenbiziko pisuraino
            goitzeko ranpa bat egiteko beharra azpimarratu zuten
            bilerarat agertu ziren guziek eta gibelaldeko
            lorategia pixkot txukuntzeko asmoa ere azaldu zuten. 
            Bertzalde, Iamoteneako ostatuari ze erabilera eman
            ere eztabaidagai izan zuten. Jakinen duzuen bezala,
            azkeneko urteetan galera haundiak izan dira ostatuan,
            zenbaitek kontsumitzen duena ez duelakoz ordaintzen.
            Arazo horreri zein irtenbide eman eztabaidatu eta
            gero, proposamen desberdinak agertu ziren, ostatu
            bezala idekitzea, ostatua eta elkartea bereixtea,
            bazkide bakotxari txartel elektroniko bat
            ematea&#133;
            Azken erabakia zuzendaritza batzordeak du, baina
            proposamen guzi hoiek kontutan hartuko omen dituzte.
            Kirol
            instalazioak hobetzeko dirulaguntza eskatu du Udalak 
            Nafarroako Gobernuko Gizarte
            Ongizate, Kirol eta Gazteria saileko kontseilariak,
            kirol instalazioetan inbertsioak egiteko luzatutako
            dirulaguntza deialdiari erantzunez, zenbait lan
            egiteko beharra ikusi du Udalak. Lehentasunen artean
            udal igerilekuetako hobekuntza, frontoiaren
            konponketa eta udal polikiroldegiko gimnasioaren
            egokitzea ezarri ditu Herriko Etxeak. Inbertsio hauek
            egiteko dirulaguntza eskatu da eta egin behar diren
            obren memoria eta eskatutako gaineko dokumentazioa
            igorriko zaio Kirol eta Gazteriaren Institutuari.
            Erranera zaharren
            bilduma lehiaketa Berako Euskara Batzordeak
            antolatuta 
            Berako Euskara Batzordeak,
            Udalaren eta Bortzirietako Euskara Mankomunidadearen
            laguntzaz, Berako erranera zaharren bilduma lehiaketa
            antolatu du. Lehiaketan Beran sortu edota bertan bizi
            diren 16 urtetik goitikoek parte hartzen ahal dute
            eta 100.000 pezetako sari bakarra izanen da.
            Xehetasun gehiagoren berri, 15. orrialdean aurkituko
            duzue.
            Udal aurrekontuaren
            onarpena bertze baterako utzi
            zuen udalak. Zirriborroa aztertu ondotik,
            aurrekontu-sail batzuk aldatzea beharrezkoa dela
            ikusi zuten udaleko kideek. Honela, aurten zenbait
            inbertsio eginen ez direnez, kreditua ere guttitu
            eginen da.
            Udal zergak ordaintzeko
            epea
            Martxoaren 14tik maiatzaren 2a
            arte zabalduta dago iazko 4. hiruhilabeteko uraren
            ordain-agiria ordaintzeko borondatezko epea. Ondoren,
            ordain-agiri hauek exekutibo bidez kobratuko dira,
            premiamendu errekargua, atzerapen interesak eta gerta
            daitezkeen bertze gastuak gehituta. 
            Alkate-orde berria 
            Idoia Goñi Lasarte izanen da
            Herriko Etxeko lehen alkate-ordea. Eraberean, udaleko
            ordezkaria izanen da Musika Eskolan, bietan ere
            Fermin Garciaren lekua hartuz.
            Gazte-jokoak 
            larunbata honetan hasiko dira.
            Inaugurazio ekitaldia Altzateko plazan eginen da
            arratsaldeko 7,30etan, eta ondotik Patinoztopo proba
            etorriko da. 
            &nbsp;
            
        
    
    LESAKA 




    
        
250 dantzari arituko dira maiatzaren
        4ko Euskal Jaian
        Tantirumairu
        dantza taldeak antolatuta
        Aitor
        AROZENA
        Maiatzaren 4an ospatuko da
        Tantirumairu dantza taldeak, Herriko Etxearen eta
        ikastolaren laguntzaz antolatutako Euskal jaia. Urtero
        bezala, hainbat dantzari &#150;250 inguru&#150;, musikari
        eta laguntzaile bilduko dira. Herriko bi taldeekin
        batera, Lasarteko Erketz, Amurrioko Aiala eta Irungo
        Txingudi ikastolako dantza taldeak ikusteko aukera izanen
        da.
        10,30etan txistulariak karrikaz karrika ibiliko dira.
        Bitartean, ikastolan hameketakoa eskainiko zaie egun
        honetan parte hartuko duten neska-mutikoei. 11,30ak
        aldera, dantza taldeak herrian barna desfilatuko dute,
        bakoitzak bere ibilbidea betez. Eguerdiko 12,30etan talde
        guziek beraien emanaldia eskainiko dute plazan &#150;ona
        egiten badu, bertzenaz frontoian&#150;. Gero, bazkaltzeko
        haurrak etxeetan banatuko dira, arduradunak eta
        txistulariak jatetxe batera joanen diren bitartean.
        Arratsaldeko 5,30etan, Kiki, Koko, Moko eta Flax
        pailazoen ikuskizuna burutuko da plazan eta akautzeko,
        trikitixa izanen da. Antolatzaileek adierazi dutenez,
        oraindik segurtatzerik ez badago ere, artisauak eta
        talo-egileak ekartzeko asmoa dute.
        CSIren
        pribatizazioa udazkenera aitzinduko omen du Madrilgo
        Gobernuak
        Repsolen salmenta ongi atera dela
        ikusita, Lesakan lantegia duen CSI konpainia publikoaren
        salmenta aitzindu eginen du Espainiako Gobernuak, Josep
        Pique Industria ministroak ziurtatu duenez. Udazkenean
        edo beranduen heldu den urtearen hasieran paratuko dute
        merkatuan, «aurrezki haundia dagoela probextuz eta
        horrek inbertsio gaitasuna badagoela adierazi nahi
        duelako».
        Mallorcara bidaia
        Tantirumairu dantza taldearen eskutik
        Tantirumairu dantza taldeak
        zozketatu duen bi pertsonendako Mallorcarako bidaia,
        2.020 zenbakiarekin Inaxi Pikabea lesakarrari egokitu
        zaio.
        Rafa Maritxalar herritarra aisa
        nagusitu zen Lesakako Herri laisterketaren 5. edizioan.
        Aipagarriena, halere, partehartzea izan zen: 559
        korrikalari.
        Trafikoko arau-hausteak
        Apirilaren 15etik aitzinera, ongi
        aparkatuta ez dauden ibilgailuak salatzen ari dira
        albinteek. Dagokion espedientea tramitatu ondotik,
        arau-hausleei isuna edo multak ezarriko zaizkie. Alkateak
        bando baten bidez adierazi duenez, «nahiz eta orain dela
        gutti herria behar den bezala seinalizatu eta albinteek
        behin eta berriro adierazpenak egin, gaizki aparkaturiko
        ibilgailueak eta bertze zirkulazio arauen hausteek
        eraginiko arazoak segitzen dute». Ondorioz, «bidezkoa
        da indarrean dagoen arautegia zorrotzago aplikatzea».
        Herri-lurren eskualdatzea
        Herriarenak ziren 236 m2, Luis
        Irazokik trenabide zaharrean zituen bertze 353
        metrorengatik aldatuko ditu udalak, Nafarroako
        Gobernuaren baimena jaso ondotik.
        2.728 biztanle
        zituen Lesakak joan den urteko
        maiatzaren 1ean, udal erroldaren arabera. Horietatik
        1.293 emakumezkoak ziren eta 1.435 gizasemeak. Gero eta
        jende guttiago bizi da herrian, azken zentsoan 2.756
        lagun baikinen.
        
    




    
        
            &nbsp; 
            &nbsp;
            &nbsp;
            
                ETXALAR 
            
        
    




    
        Landagain
        eskolak irratsaioak egin ditu Xorroxinek utzitako
        tresnekin
        Apirilaren
        8tik 11ra izan dira
        Pello
        APEZETXEA
        Aste Santuko oporrak bukatu bezain
        laister, irrati lanetan sartu eta ordubeteko saioa
        eskeini dute Landagain Eskolako haurrek, aintzineko
        urteetan bezala, Xorroxin Irratiaren tresneria eta
        laguntzari esker. Kanpoko eta herriko berriak, jokoak,
        elkarrizketak, etabar izan dira saioen edukia. Eta
        haurrek mikrofono aintzineko trebetasuna lantzeko aukera
        probextu dute. Aurten, behar bada, azken bi egunetan
        sumatu diren akats teknikoek ilundu dute ikasle eta
        irakasleen lana, ez baitzen egoki entzun.
        Ipuin topaketarako deia
        zabaldu da...
        haurren artean. Oinarriak eta
        baldintzak azaltzen dituen paperak banatu dira,
        udaberriak haur eta nerabeen iduripena eta lan gogoak
        berrituko dituelakoan. Maiatzean bilduko dira ipuin
        idatziak, eta ekainean ezagutzera eman.
        Dantza ikastaroa
        Aurten ere dantza ikastaroa
        gauzatuko ote den iduri du. Udalbatzak Iruñera
        dirulaguntza eskatu du, kostuaren erdia izanen dena.
        Bertzea hemen bertan nola ordaindu ikusten ari dira egun
        hauetan. Ea nolako gogoa agertzen duen jendeak.
        Partxis txapelketako
        partaideak (argazkian)
        Neguko partxis txapelketan parte
        hartu dutenak ditugu argazkian. Irabazleak denak izan
        badira ere, elkarrekin ordu onak egin baitituzte, puntuz
        lehenengoak Behekozubiko Milagros eta Xaxineko Feliziana
        izan dira. 
        Pilota plazan
        moldatze-lanak eginen dira, bi
        milioi eta erdi inguru kostako direnak.
        IKAren euskara ikastaroa
        Heldu den udarako euskara ikastaroa
        Etxalarren antolatzeko asmotan da IKA, Landagain eskolako
        gelak horretarako eskatu baitira.
        Lesakako Beti Gazte
        elkarteak
        segituko du kirol koordinatze
        lanetan, orain arteko baldintza berdinetan.
        Hirigintza planeamendua
        berritzeko
        hiru milioiko laguntza jasoko du
        Herriak Nafarroako Gobernutik: 2.100.000 pta. 1998an
        jasoko ditu eta gainerakoa 1999an.
        Gizarte langilea
        aukeratzeko... 
        lehiaketa da egunotan. Famili
        langile bi lanpostu ere lehiatzen dira.
        
    




    &nbsp; 
    &nbsp; 
    &nbsp; 
    IGANTZI




    
        
Zenbait bideren moldaketa sartu da
        Hirurteko Azpiegitura Planean
        595
        biztanle daude Igantzin errolda berriaren arabera
        Oskar
        TXOPERENA
        Nafarroako Gobernuak zenbait
        inbertsio eginen ditu Igantziko bideak moldatzeko onartu
        berri duen Hirurteko Plangintzaren arabera. 12 milioi
        inguruko aurrekontua dute aurten egin beharrekoak. 1999an
        egin beharrekoa berriz, erreserban dago, 15 milioiko
        aurrekontuarekin. Isasmendi, Galarta, Piedade gaina eta
        Irisarri inguruan daude moldatu beharreko bideak.
        Herriko Etxeko deialdiak
        Bi deialdi zabaldu ditu Herriko
        Etxeak hurrengo egunetarako. Administrari lanpostuarena
        Boletinera bidali berria du eta bertan ateratzen denetik
        30 egun pasatu beharko dute hautagaien izen-ematea
        hasteko.
        Bertzea, udan piszinan eman beharreko zerbitzuarena da.
        Lehiaketa honetarako izen ematearen epea maiatzaren 9an
        akautuko da eta aurten berrikuntza haundia dauka zerbitzu
        honek, aldagelak, ostatua eta sarrera zaintzea izanen
        baita egin beharreko lana, piszina eta bere inguruaz
        arduratu gabe. Dena den, lan hau egiteko prest dagoenak
        baldintzak hobekiago ezagutzeko Herriko Etxera agertzea
        du hoberena.
        Zenbait dirulaguntza ere onartu dituzte zinegotziek azken
        bolada honetan: eskoletako ski kanpainari, 52.400 pezeta;
        elizari, 200.000 pezeta; Korrikari, 35.000 pezeta; Guraso
        Elkarteari (Gimnasia ikastaroa), 52.500 pezeta; dantzari
        taldeari, ispilua erosteko laguntza&#133;
        Guraso Elkarteko bozketa
        Rexu Irigoien eta Miguel Angel
        Retegi izanen dira hemendik aitzinera Guraso elkarteko
        partaide berriak, hala erabaki baitzuten gurasoek
        apirilaren 8an egindako bozketan.
        Larunbat honetan
        Biltoki elkarteak Basaranara antolatu
        duen bidaiaren irteera goizeko 9,30etan izanen da herriko
        plazan.
        Joxe Ripiau taldeak
        Biltokiko lokala bete zuen 
        Gogor hasi da lanean Bortzirietako
        Erausian gazte taldea. Apirilaren 12an Joxe Ripiau
        taldearen kontzertua antolatu zuten Igantzin eta ttikia
        gelditu zen Biltokiko lokala joan zen jendearentzako. 
        
    




    
        
            &nbsp; 
            &nbsp;
            &nbsp;
            ARANTZA
        
    




    
        
Herriko sei pareja parte hartzen ari
        dira Nafarroako eskolarteko pilota txapelketan
        Ametxoko
        eta Azkiko plantazioetako zerrakurak xehetzen ari da
        norbait
        Elixabet
        eta Garbiñe
        Eskolako hamabi haurrek, sei
        parejak, Nafarroako Eskolarteko pilota txapelketan parte
        hartzen ari da. Maila guzietakoak ari dira, benjaminak,
        alebinak eta infantilak. Dagoeneko lehenbiziko partiduak
        jokatu dituzte. Apirilaren 5ean Arantzako frontoian bi
        parejak jokatu zituzten beraien partiduak: Eneko eta
        Imanol, almandoztarren kontra aritu ziren, 7-18 galduz.
        Xabier eta Iñaki, Lekarozkoen kontra aritu ziren, 18-8
        irabaziz.Ondoko asteburuetan ere bertze partiduak
        jokatuko dira.
        Plantazioetako zerrakurak
        xehetzen...
        Herriak plantazio batzuk eginak
        ditu Ametxoko eta Azki inguruetan. Zenbait zuhaitz iaz
        sartutakoak dira eta bertze batzuk duela hiruzpalau
        urtekoak. Plantazio hauek zerrakuraz itxiak daude, bertan
        dauden plantak oraindik ttikiak baitira eta han ibiltzen
        diren aziendek jateko arriskua dago. Joan den negutik
        hasita, ordea, norbaitek zerrakura hausten du
        alikatearekin.
        Ekaitza elkarteak kontuak
        onartu ditu
        Apirilaren 12an, larunbatez,
        Ekaitza elkarteak bere batzar orokorra burutu zuen.
        Bertan 96. urteko kontuen berri eman zen eta onartu
        ziren. Oraindik zuzendaritza batzorde berak segitzen du,
        bi urtetik behin berritzen baita. Beraz, heldu den urtean
        aldatu beharko da.
        Junta berria Bortzak Bat
        kooperatiban
        Bortzak Bat kooperatibak, joan den
        larunbatean, junta berria aurkezteko bilera egin zuten.
        Ondotik, afaria egin zuten Zahar-Txokon. Batzordea
        osatuko dutenak Antonio Maiz, Martxelo Jorajuria, Teodoro
        Pikabea, Anttoni Makirriain, Trini Bergara, Puri Leiza
        eta Martin Legarra dira.
        Herri lurren eskualdatzea
        Goiarreka alderdiko lur komunaleko
        1.134 metro karratu, Justo Larraldek bi zatitan duen
        bertze horrenbertzegatik aldatuko du Udalak, Nafarroako
        Gobernuaren baimena jaso ondotik. 
        &nbsp;
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









kirolak







1997-ko Apirilaren 24a-
204. zenbakia



    
        
KIROLAK
    



&nbsp; 




    &nbsp;
    &nbsp;
    Plazaolako
    txirrindulari taldearen aurkezpen ofiziala burutu zen
    
        
            Kirol
            munduko jende ezagunak dira taldearen atautxiak
        
    
    Basa-kabi
    hotelean presentatu ziren apirilaren 4an
    &nbsp;
    Kirol munduko pertsonai aski famatuak
    izan ziren apirilaren 4an Basa-Kabi hotelean, Plazaolako
    Turismo Partzuergoak aurtengoan plazaratu duen afizionatu
    mailako txirrindulari taldearen aurkezpenean. Jende gehien
    erakarri zuena Miguel Indurain izan zen, baina han zeuden
    Jose Mari Retegi, Iñaki Perurena, Mikel Saralegi, Juan Mari
    Bengoetxea, Ladis Galarza, Miguel Zestau, Juan Miguel Soroa
    eta Jesus Mari Soroa, bertzeak bertze.
    Kirolariez gain, Partzuergoko lehendakaria, Nafarroako Kirol
    eta Gazteriaren Institutuko zuzendaria eta Nafarroako
    txirrindularitza federazioko lehendakaria ere agertu ziren
    aurkezpen ekitaldira.
    Aurreko ale batean agertu genuen bezala, Luis Vicente Otin,
    Leitzako txirrindulari profesional ohiak zuzenduko du 17
    txirrindulariko taldea. Horien artean Legasako Oskar Subiza,
    Etxalarko Jon Sanzberro, Berako Mikel Garcia eta Leitzako
    Urko Zubillaka arituko dira. Taldeko kide gehienek lehen
    urtea dute afizionatu mailan, beraz, aurtengo helburua
    «euren artean ongi moldatzea, disziplina ezartzea eta
    estudioekin segitzea» izanen da, Luis Vicente Otin
    zuzendariaren esanetan. Indurainek berak ere ongietorria eman
    zion taldeari: «mutil gazteak bizikletari lotuak segitzeko
    modu egokia dela».
    &nbsp;
    Carlos Goiburuk irabazi zuen
    Lesakako II. Rallysprint-a
    BMW taldeko Carlos Goiburu gipuzkoarra
    nagusitu zen Lesakako II. Rallysprintean. Joan den urteko
    irabazlearen denbora ia minutu terdian hobetu zuen eta
    26&#146;42&quot;tan bete zuen ibilbidearen 40 kilometroak;
    Katazpegiko bidegurutzetik ateri eta San Antongo presaraino
    lehen txandan eta alderantzizko bidea bigarrenean. Bigarrena
    Labaka izan zen (Ford Sierra) eta hirugarrena Artetxe (Ford
    Escort).
    Lesakako Eguzki elkarteak eta Azpeitiako Lagun Artea
    eskuderiak antolatutako proba ikustera ehundaka jende
    hurbildu zen Agiñako errepidera. Guzira 44 gidarik parte
    hartu zuten, iaz baino bortz gehiago, eta tartean
    Bortzirietako batzuk zeuden.
    Harri xehea dela eta istripuren bat izan bazen ere, ez zen
    inolako ezbehar larririk suertatu.
    &nbsp;
    Baztan haurretan eta Beti Gazte
    alebinetan nagusitu ziren Lekarozko Futbol-7 txapelketan
    Baztan taldea haurren mailan eta Beti
    Gazte taldea alebin mailan nagusitu ziren apirilaren 5ean
    Lekarozko futbol zelaietan jokatutako Futbol-7 txapelketan.
    Baztango kirol koordinatzaileak, Balleko Etxearen laguntzaz
    antolatutako txapelketara hamabi talde aurkeztu ziren, seina
    maila bakoitzean.
    Haurren mailan bi multzotan banatu ziren parte hartzaileak.
    Multzo bakoitzeko lehenak finala jokatu zuten elkarren artean
    eta Baztanek 5-0 irabazi zion Lesakako Beti Gazteri.
    Hirugarren eta laugarren posturako norgehiagokan Leitzako
    Aurrera B taldeak 3-2 irabazi zion Aurrera A taldeari.
    Ondoren, Lekarozko bi taldeak sailkatu ziren.
    Alebin mailan gisa berean jokatu zen txapelketa. Hemen Beti
    Gazte suertatu zen garaile, finalean 9-3 irabazi baitzion
    Aurrera taldeari. Hirugarren eta laugarren posturako
    partiduan Iruritak 3-2 irabazi zion San Francisco Javier
    ikastetxeko taldeari. Ondotik, Baztan ikastolako bi taldeak
    sailkatu ziren.
    Donostiako horma-palaziora
    51 neska-mutiko gan ziren Donostiako
    Horma-palaziora. Baztango Kirol zerbitzuak antolatutako
    ekitaldiak arrakasta izan zuen, bistan denez.
    Nafarroako Club arteko
    txapelketa
    Apezetxea goizuetarra eta Almandoz
    lesakarra bigarren urtez txapeldun suertatu dira Nafarroako
    Club arteko txapelketan. Umore Onaren izenean parte hartu
    dute txapelketa honetan eta finalean 22-8 irabazi zieten Paz
    Zigandako Goñi eta Tirapuri. Almandozek erran zuenez,
    «partidu gogorragoa espero genuen, baina Goñik ez du bere
    maila eman». 
    Espainiako jubenil mailako
    txapelketa
    Aimar Olaizola goizuetarra eta Iriarte
    burlatarra azpitxapeldun suertatu ziren, finalean Gipuzkoako
    Laskurain-Bengoetxea bikotearen kontra 14-22 galdu ondotik.
    Palencian jokatu zen txapelketa hau.
    Rafa Maritxalar nagusitu zen
    Lesakako Herri Laisterketaren bosgarren edizioan 
    Rafa Maritxalar nagusitu zen apirilaren
    13an burutu zen Lesakako herri laisterketaren bosgarren
    edizioan, 23&#146;46&quot; behar izan baitzuen 8 kilometroko
    ibilbidea betetzeko. 47 segundu beranduago sartu zen
    Herrerako Florian Garcia eta Patxi Pikabea beratarra
    hirugarren izan zen, minutu eta sei segundura. Emakumeen
    artean Amelia Lorza donostiarrak irabazi zuen. Senior mailako
    atleta herrikoien artean Aingeru Mindegia leitzarra izan zen
    nagusi, Iruritako Angel Garate laugarren eta Narbarteko
    Mitxel Aginaga bosgarren. Helduetan, gizonen artean Angel Mª
    Aizpiolea izan zen lehena, Manolo Otero doneztebarraren
    aitzinetik. Emakumeen artean, Arrasateko Mª Carmen Garcia
    suertatu zen irabazle. Junior mailan, Lesakako Diego Martinez
    eta Sara Rodriguez azpeitiarra izan ziren lehenak.
    &nbsp;
    Marka berria: 559 laisterkalari
    Proba nagusian iaz baino partehartzaile
    guttiago izan baziren ere (89), maila ttikietan 462
    laisterkalarik parte hartu zuten, sekula baino gehiago.
    Sailkapenak:
    Aurre-benjaminak:
    &#149; Cristina Mutuberria
    (San Miguel, Doneztebe)
    &#149; Markel Suarez
    (Irain, Lesaka)
    Benjaminak:
    &#149; Sandra Piera
    (Irun)- 2. Ane Bergara (Labiaga,
    Bera)
    &#149; Santi Mindegia
    (San Miguel, Doneztebe)
    Alebinak:
    &#149; Illune Gorbe
    (Irun)- 3. Olaia Olveira (Labiaga,
    Bera)
    &#149; Carlos de la Fuente (Jesusen
    Bihotza, Bera)
    Infantilak:
    &#149; Jaione Galdos
    (Irun)- 5. Aintzane Goienetxe (Toki
    Ona, Bera)
    &#149; Iñaki Mihura
    (Lekaroz Inst., Elizondo)
    Kadeteak:
    Amets Maiztegi (Irun) eta Mikel
    Mutuberria (BAT)
    Lehen aldiz 7 urtez behitiko laisterkalariek &#150;60
    guzira&#150; parte hartu dute, 100 metro eginez.


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









IDATZI DIGUTE ...







1997-ko Apirilaren 24a-
204. zenbakia



    
        
IRAKURLEAK IDAZLE 
    



&nbsp;



    
        &nbsp;IRAKURLEEI:
Euskal
        Herritik kanpo bizi zareten euskaldunon berri eman nahi
        genuen ttipi-ttapa aldizkariaren bitartez, «euskaldunak
        atzerrian» izena duen erreportai bat prestatzen ari
        baikara. Horretarako, zuen bizimodua eta orohar
        euskaldunek atzerrian dituzten ohituretaz informatzea
        eskertuko genizueke. Hortarako posta elektronikoak ematen
        digun aukeraz baliatu nahi genuke, hartu-emana ariñagoa
        izaiteko. Lan hori pixkat errexteko galdera sorta bat
        prestatu dugu, nahi izanez gero erantzutea daukazutena.
        Hona hemen: 
        
        - Nondik idazten diguzu? 
        - Bertze euskaldunekin ezagutzen al duzu hor inguruan?
        Nolako erlazioa duzu beraiekin? 
        - Zu bizi zaren inguruan badago Euskal Etxerik? Euskal
        Etxeek nolako dinamika segitzen dute? Aktibidade
        berezirik izaten da (dantzak, ikastaroak, bestak&#133;)?
        - Hemen non duzue familia? Bisita egiterat etortzen
        zarete?
        - Bertzelako euskal elkarterik ba al dago?
        - Zuen familian nor izan zen horrat joan zen
        lehenbizikoa? Zenbatgarren generazioa zarete?
        - Zuen artean, etxean, lagunartean&#133; euskaraz
        solasten duzue?
        - Ze eritzi du horko jendeak euskaldunei buruz?
        - Hemengo eta horko ohiturak arras diferenteak izanik, ze
        desberdintasun nagusi aipatuko zenuke?
        - Nafarroaren mendialdekoa den jende gehiago bizi al da
        hor? Interneteko helbiderik baldin badute, haien
        direkzioa jakin nahi genuke.
        - Euskera eta horko lengoaia. Zein leku du bakoitzak?
        - Nolako lanbideak dituzue hor bizi zareten euskaldunak?
        
        Hauek dira gutti goiti-beheiti erantzutea nahiko genukeen
        galderak, baina zuri bertzelako gairik aipatzea
        bururatzen bazaizu, gustora hartuko dugu. Honetaz gain,
        hor bizi zareten euskaldunen &#150;familia,
        lagunartea&#133;&#150; argazkiren bat bidaliko bazenigu
        aunitz eskertuko genizuke. Hauxe da gure direkzioa:
        
        ttipi-ttapa
        
        ttipi@encomix.es
        Herriko Etxeko Plaza, 1
        E-31780 BERA 
        Tfnoa: (--) 3448 631188
        Faxa: (--) 3448 631291
        
        Gure eskariak
        gehiegizkoak izanez ez direlakoan eta aldez aurretik
        eskerrak emanez, agur bero bat ttipi-ttapatik. 
        Goraintziak.
        
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Aurreko aleak









    
        AURREKO
        ALEAK 
    




    
        
            

1996-ko Uztailaren 4a. 185. alea
        
        
    
    
        
            

1996-ko Irailaren 12a. 189. alea
        
        
    
    
        
            

1996-ko Irailaren 26a. 190. alea
        
        
    
    
        
            

1996-ko Urriaren 10a. 191. alea
                
            
        
        
    
    
        
            

1996-ko Urriaren 24a. 192. alea
            
        
        
    
    
        
            

1996-ko Azaroaren 7a. 193. alea
            
        
        
    
    
        
            

1996-ko Azaroaren 21a. 194. alea
            
        
        
    
    
        
            

1996-ko Abenduaren 5a. 195. alea
            
        
        
    
    
        
            

1996-ko Abenduaren 19a. 196.
                alea 
        
        
    
    
        
            

1997-ko Urtarrilaren 16a. 197.
                alea 
        
        
    
    
        
            

1997-ko Urtarrilaren 30a. 198.
                alea 
        
        
    
    
        
            

1997-ko Otsailaren 13a. 199.
                alea 
        
        
    
    
        
            

1997-ko Otsailaren 27a. 200.
                alea 
        
        
    
    
        
            

1997-ko Martxoaren 13a. 201.
                alea 
        
        
    

        
            

1997-ko Martxoaren 27a. 202.
                alea 
        
        
    


        
            

1997-ko Apirilaren 10a. 203.
                alea 
        
        
    






    
        &nbsp;
hasierakoa
 || 
erreportaia
 || 
elkarrizketa
 || 
herriz-herri
 || 
kirolak
 || 
jaiotzak-ezkontzak-heriotzak
        || 
irakurleak
        idazle
        (berria)
|| 
aurreko aleak
    










malerreka





src="images/minitttipittapa.gif" alt="ttipi-ttapa" width="200"


1997-ko Apirilaren 24a-
204. zenbakia



    
        
MALERREKA 
    



&nbsp;


&nbsp;


    SUNBILLA
    &nbsp;




    
        
Frontoia bete zen Nafarroako
        Bertsolari txapelketaren finalean
        Xabier
        Silveira lesakarra suertatu zen irabazle
        Josune
        eta Isabel
        Frontoia gainezka ageri zen
        apirilaren 13an, Nafarroako bertsolari txapelketa
        nagusiaren finalean bota behar ziren bertsoak aditu asmoz
        etorritako jendearekin. Giro polita izan zen saioan,
        gehienetan ateraldi biziak eta farregarriak egin
        baitzituzten finalistek.
        Zerbait negatiboa aipatzeagatik, finala hasita segidoan,
        Iparraldeko entzule batek izandako eroria, mareatu
        ondotik, lurraren kontra kolpatu baitzuen burua.
        Senpereko ospitalera eraman zuten anbulantzian, baina
        dagoeneko sendatu omen da. 
        Txapela Xabier Silveira, 20 urteko lesakarrak eraman
        zuen, ondotik, Jexus Arzallus eta Bittor Elizagoien
        sailkatu ziren. (Argazkia)
        Sunbillan 
        hamar neska-mutikok eginen dute
        lehen jaunartzea igande honetan.
        Oihan enkantea Legasan
        Legasako kontzejuak 100 zuhaitzeko
        lote bakarra aprobetxatzeko lehiaketa deialdia zabaldu
        du. 120,29 metro kubiko zur egiten duten haritz amerikar
        nahiz bertakoak eta bagoak daude lotean. Proposamenak
        maiatzaren 6ko eguerdia baino lehen aurkeztu behar dira
        Legasako kontzejuko idazkaritzan.
        Oihanberritzea
        Bidasoa-Berroarango mendietan
        Bidasoa-Berroaran mendietako
        Administrazio Batzordeak Francisco Alzuri aranztarrari
        adjudikatu dio Añerdi-Arrutela inguruaren oihanberritze
        lanak, 8.105.434 pezetaren truke.
        
    







    
        
            DONEZTEBE
        
        

            
                
Eskolako obrek 61 milioiko
                aurrekontua dute
                Kalefakzioa
                jarri eta DBHko institutua moldatuko dira
                Txema
                ALDABE
                Derrigorrezko Bigarren
                Hezkuntzako Institutua haunditu eta moldatzeko
                lanak kontratatzeko lehiaketa-deialdia luzatu du
                Nafarroako Gobernuko Hezkuntza eta Kultura
                sailak. Hasierako aurrekontua 54.210.999
                pezetakoa da (BEZa barne). Proposamenak datorren
                astelehena, apirilak 28, baino lehen aurkeztu
                beharko dira Kultura Departamenduko edo
                Nafarroako Gobernuaren Erregistro Orokorraren
                bulegoetan. Proposamenak maiatzaren 5ean,
                eguerdian zabalduko dira.
                Bertzalde, ikastetxe publikoko kalefakzioa
                hedatze-lanak egiteko deialdia ere luzatu du
                Departamendu berak. Hasierako prezioa 7.050.617
                pezetakoa da (BEZa barne). Proposamenak
                maiatzaren 10a baino lehen aurkeztu behar dira
                leku beretan. Akitzerakoan itxura polita izanen
                du eskolak.
                Liburuaren Eguna
                aste honetan
                Apirilaren 21etik 25era
                Liburuaren Eguna ospatuko da hainbat tokitan.
                Malerrekari dagokionez, Doneztebeko liburutegian
                eta eskoletan zenbait ekitaldi antolatu dira.
                Honetaz gain, Donezteben liburuak karrikaratuko
                dira eta bospasei komertziotan egonen dira
                erakusgai. Asteazkenean, 5etan Ipuin Ordua izan
                da 3, 4 eta 5 urteko haurrendako eta 6,30etan
                berriz, Kristina ipuin kontalaria izan da, 6 eta
                11 urte artekoendako saioa eskaintzeko.
                Bertzalde, eskolan DBHko ikasleei zuzendutako
                solasaldia eman du Mikel Zubeldia idazleak.
                Malerrekako eskoletan, Liburuaren Egunari buruz,
                kartel eta orri bereixgarrien lehiaketak eginen
                dira.
                Euskararen
                transmisioari buruzko erakusketa eskolako
                gimnasioan
                Erakusketa interesgarri bat
                ikusteko aukera ederra izanen da apirilaren 28tik
                maiatzaren 1era eskolako gimnasioan. &quot;Ahoz
                aho, belaunez belaun&quot; izeneko erakusketak
                euskararen transmisio bideak azalduko ditu lau
                arlotan banaturik: familian, eskolan eta
                gizartean, hain zuzen ere.
                Eskol orduetan eskolakoek izanen dute ikusteko
                aukera, eta kanpokoek, berriz, eskol orduetatik
                kanpo, hau da, astelehen eta asteartean
                5,30etatik 8etara, asteazkenean 4etatik 7etara
                eta maiatzaren 1ean goizeko 10etatik 1etara, jai
                eguna baita.
                Erakusketa lehenago egiteko asmoa zen, baina
                garraiolarien grebagatik gibeleratu zen eta orain
                izanen dugu gure artean. Euskararen transmisioak
                duen garrantziaz ohartzeko ezin da aukera hau
                galdu.
                Arria eta
                Belarraren arteko aizkora apostua maiatzaren 4an
                Luis Mª Belarra
                doneztebarra eta Errezilgo Arria V.aren arteko
                aizkol apostua maiatzaren 4an, eguerdiko
                12,30etan ospatuko da frontoian. Bakoitzak 400na
                mila pezeta jokatuko du. Luis Marik 11 oinbiko
                moztuko ditu, Arriak 12.
                
            
        
    


&nbsp;


    MALERREKA




    
        
Oskorri eta Pub ibiltaria maiatzaren
        9an Bordatxon
        Publikoak
        instrumentoak jo ahal izanen ditu
        Ttipi-ttapa
        Oskorri &amp; The Pub ibiltaria
        ikuskizuna izanen da Doneztebeko Bordatxo dantzalekuan
        maiatzaren 9an, ortzirala, arratsaldeko 5etatik
        aitzinera.
        Emanaldi honetan, nahi duenari kontzertuan parte hartzeko
        aukera luzaten dio Oskorri taldeak, Karaoketan egiten den
        gisara, jendea protagonista nagusia bilakatuz.
        «Kontzertu demokratiko» hauen helburua hirukoitza da
        Oskorriko kideek adierazi dutenez: «Alde batetik musika
        tresnaren bat jotzen dakien edo ikasten dabilen edozeinek
        bere abileziak praktikan jartzeko aukera pozgarria
        izatea, bertzetik kantatzea gustoko duen eta bere
        errepertorioa sakondu nahi duenak ere aukera izatea eta
        azkenik euskara ikasten dabilenak, bere hizkera aberastu
        ahal izatea kantuen testuen bitartez».
        Esperientzia berri honi, bere 25. urteurrenaren kariaz
        ekin dio Oskorri taldeak. 
        Euskararen
        Astea ospatuko dute Doneztebeko eskolan 
        Maiatzaren
        5etik 9ra, hamabi urte artekoei zuzendua
        Txema
        ALDABE
        Maiatzaren 5ean, astelehena hasi
        eta maiatzaren 9a, ortzirala, bitarte Euskararen Astea
        ospatuko dute Doneztebeko eskolan. Hainbat ekitaldi
        burutuko dira, hamabi urte arteko neska-mutikoei
        zuzenduak. Bertzeak bertze, ginkana, txotxongiloak,
        gimnasia, irratsaioak Xorroxin irratiaren eskutik,
        aldizkaritto bat egin, herri kirolak edo taloak egiten
        ikasi ahal izanen dute aste horretan.
        Akitzeko, jaialdia izanen dute, haurrek beraiek
        prestatutako antzerki eta kantu emanaldi batekin.
        Aerobic ikastaroa
        Donezteben
        Apirilaren 21etik ekainaren 11
        artio eskolako gimnasioan aerobic ikastaroa burutuko da.
        Astelehenetan 5,30etatik 6,30etara egonen dira eta
        asteazkenetan, 7etatik 8etara. Ikastaro hau Nafarroako
        Aurrezki Kutxak antolatu du. Club-10eko partaideei 4.000
        pezeta kostako zaie eta elkarte horretako kide ez
        direnei, berriz, 6.000 pezeta. Izena emateko, dohaineko
        900 208010 telefonora deitu behar da.
        Udako kanpamenduak
        Elgorriagan
        Azken urteetan bezala, Nafarroa eta
        Europa osoko gazteek osatutako lan-taldeak izanen dira
        Elgorriagan, bazterrak txukundu eta berritzen, kultur
        ondarea eta ingurugiroa berreskuratu asmoz. Uztailaren
        1etik 15era, 15 eta 17 urte arteko hamar gazte etorriko
        dira, uztailaren 17tik 31ra, 18 eta 28 urte arteko bortz
        lagun etorriko dira eta adin bereko bertze horrenbertze
        abuztuaren 2tik 16ra. 
        Arkupeak elkarteak
        gogorarazi duenez, aurten 85 urte
        bete dituztenei eta Urrezko Ezteiak ospatzen dituzten
        bikoteei ekainean eginen zaie omenaldia. Lehenbailehen
        herriko delegatuari erran beharko zaio, beren historia
        labur bat eta fotografia emateko.
        Leurtzako urtegia
        zaintzen Mª Jose Zozaia
        Mariezkurrena arituko da uda hontan, ekainaren 15tik
        irailaren 15a bitarte. Aste Sainduan ere bera izan zen.
        Udal eta INEMen arteko akordioaz kontratatua bada ere,
        Nafarroako Gobernuko Ingurugiro Sailak ordaintzen du
        soldata oso-osorik.
        Saldiasko telekomunikazio
        zentrorako
        etxola eta lan osagarriak izeneko
        proiektu teknikoa eta lanak kontratatzeko lehiaketa
        zabaldu du Herrilan, Garraio eta Komunikazio sailak.
        Hasierako prezioa 13.790.963 pezetakoa da eta
        proposamenak maiatzaren 12ko eguerdia baino lehen
        aurkeztu behar dira Iruñean, departamendu horren
        bulegoetan. Lanak egiteko 180 eguneko epea izanen da. 
        Jose Ma Legazkue
        49 urteko zubietarra, Ultzamako
        Alkoz herriko mendi batean hil zen lan istripuan
        apirilaren 8an, zuhaitz batek zanpatu zuenean.
        
    





&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









leitza





src="images/minitttipittapa.gif" alt="ttipi-ttapa" width="200"


1997-ko Apirilaren 24a-
204. zenbakia



    
        
LEITZALDEA
    



&nbsp; 




&nbsp;

&nbsp;

&nbsp;

GOIZUETA



    
        
Umore Onako Apezetxea eta Almandozek
        Nafarroako pilota txapelketa irabazi
        
.
dute
        Udalak
        ejerzitoarekin kolaboratuko ez duela eta, alkatesa
        atxilotu zuen poliziak
        Esteban
        AROZENA
        Umore Ona elkartearen pilota
        atalaren orain arteko garaipenik haundiena, hil honen
        6an, Iruñeko Labriten eskuratu zuena izan da, cluben
        arteko Nafarroako txapelketa, hain zuzen.
        Juantxo Apezetxea eta Jexux Mari Almandozek ez zuten
        zailtasun ikaragarririk aurkitu Labritera zeraman bidean,
        aisa xamar irabazi baitzituzten ligaxkako partidu guziak.
        Halere, kontrarioak Paz de Zigandako Tirapu eta Goñi
        zirela kontuan hartuz, errespeto osoz ekin zioten
        finalari, baina hemen ere ez zen kolorerik izan, 8
        tantutan utzi baitzuten azkenean Iruñako cluba
        ordezkatzen zuen bikotea. 
        Denboraldi osoko lanari jarritako urrezko brotxea izan
        da, inolako zalantzarik gabe aipatzen ari garen garaipen
        hau. Kontuan izan behar da, Espainiako txapelketan ere
        laugarren gelditu zirela goizuetarrak, emaitza ederra
        batez ere Ohorrezko Dibisioan lehenengo urtea zutela
        kontuan hartuz gero.
        850.000 pezetatik gora gastatu zituen iaz Umore Onaren
        pilota atalak, 630.000 aipatutako bi torneoetan.
        Diru-sarrera garrantzitsuenak berriz, Nafarroako Aurrezki
        Kutxatik, Iruñeko Gobernutik eta elkartetik bertatik
        datozkio, Luis Ignacio Loiartek zuzentzen duen Umore
        Onaren sekzio honi.
        Diapositibak
        Urumea ibaiaren ingurunea erakutsiko du Mikel
        Eizagirrek hurrengo larunbat ilunabarrean eskeiniko duen
        diapositiba emanaldi batean.
        Alkatesa atxilotua
        Pili Untxalo alkatesa bere lantegitik hartuta
        eraman zuen poliziak epailearen aurrera apirilaren 15ean
        eta deklaratu ondoren libre gelditu zen. Espainiako
        ejerzitoarekin kolaboratuko ez duela esanez, udalak
        hartutako akordioa da atxiloketaren arrazoia.
        
    



&nbsp;

&nbsp;


    ARESO




    
        
Kanpoko argia zabaltzeko eta bideak
        hobetzeko 6,2 milioi pezeta
        Juana
        Mª SAIZAR
        1997-99 Hirurteko Azpiegitura
        Plangintzaren barnean, udalak eskatutako obretako batzuk
        bakarrik onartu ditu Nafarroako Gobernuak. Argindarra
        berritu, zabaldu eta eraman eginen da Nietoenea eta
        Patxin etxera (2.211.000 pezeta) eta Eguarreko Bordako
        bidea ormigoiztatzeko, 4 milioi jasoko dira. Udalak
        aurkeztu eta Planetik kanpoan gelditu diren obrak berriz,
        Txilenea, Belako, Eguarrekoborda, Nieto-enea, Felipeborda
        eta Iruñegi baserrietarako bideen zolaberritzea
        (21.557.000 pezeta), Sastinetik elizarako bidean eta
        Semerotik Mañenearaino, brea botatzea (7.036.000 pta),
        argia jartzea (2.210.000 pta) eta Herriko Etxean
        moldaketak egitea (70.522.000 pezeta).
        Xake ikastaroa
        Aste Santuko oporretan, Guraso
        elkarteak antolatutako xake edo ajedrez ikastaroan parte
        hartu zuten umeak oso pozik ibili omen dira.
        Okerrak zuzentzen
        Azken asteotan hain nabarmen
        ikusten den Hale-bopp kometaren isatsa 150.000
        kilometroko luzera dauka eta ez 30 km.koa, aurrekoan
        aipatu bezala.
        
    



&nbsp;

&nbsp;&nbsp;LEITZA



    
        
Euskal Ikasleen II. Biltzar Nazionala eginen
        da maiatzaren 2 eta 3an
        Laurehun
        lagun etorriko dira asteburu horretan Leitzara
        Joseba
        AZPIROZ
        Euskal Herriko laurehun lagun
        inguru bilduko dira asteburu horretan eztabaida bat
        burutzeko. Unibertsitatean eta Ertainetan edo Lanbide
        Heziketan ari direnek aldez aurretik batzar irekietan
        eztabaidatu duten txostenari batzar bakoitzean egindako
        aportazio edo ekarpenak eztabaidatuko dituzte zentro
        bakoitzetik etorriko diren ordezkarien artean.
        Jaialdi eta ekitaldiak
        ospatuko dira asteburu horretan
        Eztabaidaren ondoren, beraien
        konklusioak publikoak eginen dituzte. Hau idazterakoan,
        konfirmatzekoa badago ere, biltzarraren inguruan zenbait
        jaialdi eta aktibidade burutuko dira eta hauetan parte
        hartzeko, asteburu horretan herrira milaka gazte etortzea
        espero da. Herriari xehetasunak emateko eta laguntza
        eskatzeko herri batzarrerako deia ere zabaldu zuten.
        Herri Krosa
        igandean burutuko da
        Igande honetan, apirilak 27,
        Aurrerak antolatzen duen Herri Krosa izanen da. Irteerak
        10,15etan 9 urte artekoentzat, 10,30etan 10-15 urte
        bitartekoentzat eta 11,15etan gainerakoentzat emanen
        dira. Laisterketa, 2 km. dituen ohiko zirkuituan eginen
        da. 9 urte artekoek 800 metro egin beharko dituzte, 10-12
        urtekoek buelta bat, 13-15ekoek eta emakumeek bi buelta,
        beteranoek hiru eta seniorrek (19 eta 30 urte artekoak)
        lau buelta. Sariak, seniorretan 30, 20 eta 10 mila pezeta
        hiru lehenengoentzat. Emakumezkoetan 15, 10 eta 5 mila.
        Laisterketa bukatzen duten guztiei kamiseta bana emanen
        diete.
        Liburuaren Eguna
        Hilaren 23an Liburuaren Eguna
        ospatzen zelata, aurten ere, zenbait ekitaldi prestatu
        dituzte kultur talde, liburutegi eta institutukoen
        artean. Goizean Karrape irratian gai honi buruzko saioa
        eskaini dute. Institutuan berriz, ikasleek dedikatutako
        liburu bana oparitu diote elkarri eta dedikatorien
        sariketa eginen dute. Arratsaldean, liburutegian, Juan
        Luis Zabala idazleak Galdu arte, bere nobelaren
        aurkezpena eginen du. Liburuaren gaiari (gaztetxeak,
        okupak&#133;) buruzko diapositibak ere erakutsiko ditu
        eta Zabalak dedikatutako 10 liburu zozketatuko dira.
        Nobela honek euskaraz idatzitako liburuen Espainiako
        Kritika Saria irabazi berria du. Ostegunean, arratsaldeko
        5etan, 6-9 urte arteko umeentzat Trokolo taldeko
        kontukontalari bat izanen da liburutegian.
        Plazako pilota txapelketa
        5. binakako pilota txapelketan
        parte hartzeko hilaren 30a baino lehen eman behar da
        izena Plaza autoeskolan. Maiatzaren 10ean hasiko da eta
        larunbatetan jokatuko dute. Bikote bakoitzak 2.000 pezeta
        ordainduko ditu eta arauak izena ematerakoan emanen
        zaizkie.
        Kultur taldeak
        zozketatutako maketa Malkorreko
        Bixenta Berasategiri egokitu zaio.
        Margarita Erbitik
        ordezkatuko du udal diruzaina 6
        hilabetez, egindako zozketaren ondorioz.
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









baztan





src="images/minitttipittapa.gif" alt="ttipi-ttapa" width="200"


1997-ko Apirilaren 24a-
204. zenbakia



    
        
BAZTAN
    



&nbsp; 


&nbsp;

BAZTAN

&nbsp; 



    
        
 &nbsp;
        Zenbait
        bidetako egoera dela-eta, bere arrenkura azaldu du
        Balleko Etxeak
        Almandoz
        eta Belateko tunelen arteko tartea zerrakuraz ixtea
        eskatu du
        &nbsp;
        Baztango zenbait bidetako egoera
        adieraziz, Balleko Etxeak bere arrenkura azaldu dio
        Nafarroako Gobernuko Herrilan sailari. Udalak zerrenda
        luzea aurkeztu du: Erratzuko sarreran bukatu gabeko lanek
        arriskua sortzen dutela; Baztango begiralekuaren
        aparkamenduko zolaberritzea &#150;Herrilan sailak eginen
        zuela agindu zuen orain bi urte eta egin gabe dago
        oraindik&#150;, Berroetatik N-121ra sartzeko
        bidegurutzean seinalizazio eskaxa; Almandoz eta
        Berroetako loturetan, Ziga eta Anizko izenak gehitzea,
        batez ere turismoari begira; Almandozko irteera ez
        egitearen arrazoiak argitzea; Berroetako bidegurutzeko
        eta Almandozko loturako baserrien egoera eta
        Erratzu-Gorostapolo errepidean kanalizazio lanak egitea,
        Ertzein inguruan.
        Azkenik, lanik premiazkoena, Almandoz eta Belateko
        tunelen artean eta azken honen irteeran zerrakura egitea
        dela uste du Balleko Etxeak. Maiatzaren 1erako egin
        beharko lirateke lan horiek, erabiltzaile eta aziendei
        arriskurik ez sortzeko.
        Iruritako bestak maiatzaren
        7an hasiko dira
        Maiatzaren 7an, asteazkena,
        eguerdian botako den altxaferoa eta karrikapasekin
        hasiera emanen zaie Iruritan aurtengo Salbatore bestei.
        Arratsaldeko 7etan ezkil-jotzea izanen da eta 9etan
        baztanzopak. Asteazkeneko mozorro dantzaldia, Egan Berria
        taldearekin ospatuko da, sariak izanen direlarik.
        Ortzegunean Salbatore eguna ospatuko da. 9etan
        karrikapasa txistulariekin eta 11etan Meza Nagusia
        herriko koroak kantatua. Eguerdian herriko dantzarien
        emanaldia burutuko da, gaiteroek eta txistulariek
        lagundurik. Ondotik, hameketakoa banatuko da.
        Arratsaldean, nesken arteko futbol partidua eta
        soka-muturra izanen dira. Dantzaldia Joxelu Anaiak
        taldearekin izanen da, tartean mutil-dantzak dantzatuko
        direlarik. Ortzilerien haur eta jubilatuen egune ospatuko
        da eta asteburuari begira, hainbat bisitari espero dira.
        Egun horietako egitarauaren berri, hurrengo alean.
        Pegatina eta leloa hautatzeko
        lehiaketa antolatu du Doike taldeak
        Lanak maiatzaren 17a baino
        lehen aurkeztu behar dira 
        Baztango Doike euskara taldeak
        pegatinen diseinua eta leloa hautatzeko lehiaketa
        antolatu du. Diseinua eta leloa tinta batean egin beharko
        dira, fondo horia izanen dela kontutan harturik. 3-4
        hitzeko leloak euskara erabiltzera bultzatuko du. Lanak
        DIN A4 neurriko euskarri gogorrean aurkeztu beharko
        dituzte partehartzaileek. Lanak maiatzaren 17 baino lehen
        Doike euskara taldearen esku egon beharko dute. Helbidea:
        Doike Euskara taldea, 13. Postakutxa, 31700 Elizondo. Bi
        diseinugile, Baztango bi artista eta Doike taldeko bi
        kidek osatutako epaimahaiak maiatzaren 26tik aitzinat
        ezagutzera emanen du lan saritua.
        Nafarroaren Egunean hainbat
        baztandar joanen dira Baigorrira
        Baztango Gazte Asanbladak
        Baigorrira bidaia antolatu du apirilaren 27rako,
        Nafarroaren Eguna dela eta. Hainbat baztandar
        urtero-urtero joaten dira Basaizea elkarteak antolatzen
        duen egun hau ospatzera. Harreman eta elkarlana
        sendotzeko asmoz antolatu du ekitaldi hau Baztango Gazte
        Asanbladak. 
        Baztango mendigoizaleek ere, tradizioari segituz, oinez
        eginen dute bidaia
        Autobusaren esperoan
        egoteko, Mugairi, Arraioz eta
        Berroetako bidegurutzean, hotzaz eta euriaz babesteko
        aterpeak egitea eskatu dio Balleko Etxeak Nafarroako
        Gobernuko Garraio sailari.
        Lekarozko aterpean 
        lanean aritzeko INEMek luzatutako
        azterketa deialdira 50 bat lagun aurkeztu ziren.
        Dagoeneko bortz langile aukeratu dituzte. 
        Bi baztandar finalean 
        Inoiz ez bezala, Nafarroako
        bertsolari txapelketaren finalean bi baztandar izan
        ditugu aurten. Bittor Elizagoien arraioztarra hirugarrena
        izan zen eta Mikel Altzuart arizkundarra, bere lehen
        txapelketan finalean sartzea lortu zuen.
        Kultura eta Osasuna 
        izenburupean, zenbait ekitaldi
        (antzerkia, ibilaldiak, diapositibak) antolatu zituen
        joan den astean Baztan ikastolak.
        &quot;Hamabi
        ordu eskuaraz&quot; ekitaldia maiatzaren 4an ospatuko da
        Luis
        Luciano Bonaparteren etorrera antzestuko da
        ttipi-ttapa
        12 ordu eskuaraz Baztanen
        izenburupean, Baztango Dantzari taldeak antolaturik,
        bigarren aldikoz maiatzaren 4an ekintza ezberdinez
        osatutako eguna ospatuko da. Besta honekin gure
        hizkuntzaren erabilera bultzatu nahi dute antolatzaileek,
        izan ere «eguneroko lanaz gain, holako ekimenen
        antolatzea arras inportantea iduritzen zaigu eskuararen
        normalizazioaren bidean».
        Bestaren bezperan, goizetik hasita Baztango kirol talde
        guztiek parte hartuko dute eta Baztan eta Baigorriko
        rugby taldeen arteko partida jokatuko da.
        Biharamonean, goizeko 9etan argi-soinuak izanen dira
        herri guzietan. Aurten sartutako ekitaldi berexiena
        karrikan barna eginen den antzespena izanen da.
        «Berexiki Baztango eskuaragatik egin duten lan
        miresgarria goraipatu nahiean» Bruno Etxenike eta Luis
        Luciano Bonaparte aukeratu dituzte, hauen inguruan
        istorio bat osatuz, musika eta besta giro ederrez
        lagundurik. Ibilbidean, talde ezberdinek bere ekintzak
        eskainiko dituzte antzespenaren barne. Ekitaldi
        honetarako aintzinako jantziak biltzen ari dira eta egun
        horretan mozorrotuak ateratzeko deia luzatu dute Baztango
        dantzariek. Goizeko parteari akaballa emanez, karrikako
        antzespena plazaraino hurbilduko da, eguerdiko
        ongietorriari bidea emanez. Haritschelhar euskaltzaina
        izanen dugu Baztango alkatearekin batera, lan hontaz
        arduratuko dena. Mutildantza eta sokadantzarekin
        akitutzat emanen dute goiz parteko zatia.
        Merkatu Zelaian zikiro-jatea burutuko da eta bazkal
        ondotik, dantza emanaldia izanen da Elizondoko frontoian.
        Aurten 300 emakume baino gehiago bilduko dira dantzan,
        urtean zehar ikastarotan egindako lana plazaratzeko
        prest. Baztan eta Doneztebeko dantzariak biltzen ditu
        ikuskizun honek. Gaueko 9ak aldera, dantzaldia izanen da
        Elizondoko Iriarte frontoian.
        Almandozko tunelaren 
        obretan, lan osagarriak 29.865.784
        pezetaren truke eginen ditu Mariezkurrena eraikuntza
        enpresak. Enkantean berea izan zen proposamen onena,
        Nafarroako Gobernuko Herrilan, Garraio eta Komunikazio
        sailaren ustez.
        Otxondon
        mendi landaketak eginen ditu
        Nafarroako Mindegiak enpresak. Aurrekontua 9.041.049
        pezetakoa izanen da.
        Elizondoko igerilekuko
        mantenimendua eta garbiketa
        zerbitzuaz Jose Luis Dussaubat arduratuko da hurrengo bi
        udatan, denboraldi bakoitzerako 1.200.000 pezetaren
        truke. Ostatuaz ere bera arduratuko da.
        Lekarozko igerilekuko
        mantenimendu eta garbiketa lanak
        Txomin Perotxenak eginen ditu uda honetan, 890.000
        pezetaren truke.
        506 pertsona
        hurbildu dira olografia erakusketa
        ikustera Arizkunenea Kultur Etxera.
        Zaborren
        arazoa eta mendien aferak mahai gainean
        Alkateek
        eskatuta etorri zen kontseilaria
        ttipi-ttapa
        Zaborren bilketa eta tratamendua da
        gaur egun Baztan, Malerreka eta Bortzirietako herriek
        duten arazo larrienetako bat. Horrekin batera, mendi eta
        oihanekin zerikusia duten aferek ere garrantzia
        haundikoak dira gehienetan. Gauzak horrela eta alkateen
        eskariari kasu eginez Yolanda Barcina, Nafarroako
        Gobernuko kontseilaria etorri zen Bertizera apirilaren
        15ean. Berekin batera ekarri zuen Jose Torres, Ingurugiro
        Departamenduko Zuzendari Nagusia. Bilerara Urdazubi,
        Baztan, Bertizarana, Doneztebe, Elgorriaga, Ituren,
        Sunbilla, Etxalar, Arantza, Lesaka eta Berako alkateak
        agertu ziren, eta baita Oieregiko kontzejuko presidentea
        ere.
        Zaborrak
        Zer egin zaborrekin? Hori da arazoa
        azkeneko urteotan. Baztan eta Malerrekako labeak arrunt
        gaizki daude aspalditik, eta Bortzirietako zabortegia ere
        hemendik urte batzutara betea egonen da. Premia haundiko
        kontua da, hortaz, alternatibaren bat bilatzea, eta hori,
        hemengo udalen esku dago. Horretarako, eta Hirurteko
        Planaren barnean, aurten bertan 184 milioi pezeta emanen
        ditu Gobernuak. Bileran hitzegindakoaren arabera,
        proiektuaren baldintzak finkatu bezain abudo (hilabete
        bat), proiektua egiteko deialdia emanen da argitara. Hor
        erabakiko da zaborren tratamenduari emanen zaion
        alternatiba.
        Mendiak
        Alkateek behin eta berriz
        eskatutakoari kasu eginez, Mendietarako Zuzendaritza
        berriz martxan jartzea onartu du kontseilariak, aitzineko
        gobernuak kendu zizkion funtzioak berriro emanez.
        Zeladore eta hauen laguntzaile lanpostuak hornitzeaz ere
        hitzegin zen bileran.
        Alkateak Yolanda Barcina
        kontseilariarekin Bertizen (argazkian)
        
    




    
        
            &nbsp;
        
    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Saraldea





src="images/minitttipittapa.gif" alt="ttipi-ttapa" width="200"


1997-ko Apirilaren 24a-
204. zenbakia



    
        
SARALDEA
    



&nbsp; 

&nbsp; 


ZUGARRAMURDI



    
        
            Euskaldun
            kontrabandisten txartelarekin deskontuak eskainiko
            dira zonbait tokitan
        
        25
        pezetatan salgai daude inguru honetako kultur guneetan
        Margari
        eta Koro
        Aste Sainduan atera ziren eta 1997
        urte osorako balio izanen duten &quot;Euskaldun
        kontrabandisten txartela&quot; salgai dago gure lurralde
        honetan. 25 pezetatan erosiz deskontuak egiten dira
        honelako toki hauetan: Donibane Lohitzuneko Gravine
        museoan; Donibane Garaziko Apezpikuen kartzelan; Saint
        Blaiseko hospitaleko elizan; Sorgiñak antzerkirako;
        Saran orga bidaiak egiteko; Sara, Urdazubi eta
        Zugarramurdiko lezeak ikusteko&#133; eta bertze toki
        zenbaitzutarako. Beraz, inguruko kultur eskaintza prezio
        hobean ikusi ahal izanen da.
        Txartel hauek toki hoietan berean erosten ahal dira,
        baita landa-etxeetan ere.
        Uda garaian, uztaila eta abuztuan, goizetik bakarrik
        izanen dira baliagarria, eguerdia bitarte.
        Maiatzaren 25ean eginen
        dute Sendotza hemezortzi gaztek
        Maiatzaren 25ean, herriko
        hemezortzi lagunek konfirmazioa edo sendotza eginen dute.
        Hamahiru urtetik hemezortzi urterainoko gazte hauek
        apirilaren 19an hasi ziren biltzen eta hortik aitzina,
        larunbatero goizeko 11,30etan eskoletan herriko
        apezarekin egun hori ahal bezain ongi prestatzeko. 
        Herrian egin zen azkeneko sendotza duela bortz urte izan
        zen, beraz, pentsatuko duzuenez, ikusmin berezia sortu du
        aurtengo ospakizunak. 
        Bertzalde, aurten ez da Lehenengo Jaunartzerik izanen, ez
        baitago halako adineko haurrik. Datu hauek pentsarazi
        egiten ahal gaitu biztanle kopuruaren zahartzeari buruz.
        
    




    
        
            
                SARA
            
        
    




    
        
            Haur
            kantu xapelketaren finalerdian hirurehun kantari
            bildu ziren polikiroldegian
        
        Herritarrek
        ez zuten finalerako hautatuak izatea lortu
        Jacqueline
        eta Mixel
        300 kantarik berrogoita hiru kantu
        eman dituzte hiru oren terdi iraun zuen Haur kantu
        xapelketako Lapurdiko erdi finalean. Ohizko kantuak
        oraino indarra badaukala seinale da eta Sarak ere bere
        ordezkariak bazituen. Eskola publikotik talde bat bazen
        eta pribatutik bi. Nahiz eta gure herritarrak finalerako
        ez hautatuak izan, sailkapen orokorraren aipatzea on da: 
        &#149; 11-15 urtekoetan: lehen, bakarka,
        Maialen Errotabehere. Bigarren, bakarka ere, Mohena
        Delacre. Lehen, binazka, Kattin eta Lorentxa Ithurralde.
        Lehen, taldeka, Ezpela korua.
        Hauek guziak Miarritzeko finalerat joanen dira. 
        Olhain ikastola eta Zazpiak Bat dantza taldea genituen
        egun hunen sustegatzaileak. Herriko Etxeak bere aldetik,
        polikiroldegia utzi zuen dohainik. Eskerrak guzieri.
        Pottokaren babesteko urrats
        batzu han hemenka ematen ari dira
        Pottokaren beiratzeko xede bat
        sumatzen da gero eta gehiago eta Saran berean pottoken
        biltzen eta sailkatzen ibiliak dira aitzineko
        asteburuetan. Pottoken jabeek bere burua ezagutarazten
        ahal dute eta kabalak sail batean edo bertzean onartuak
        badira, nortasun agiri edo karta eskura lezake urririk.
        Desmartxa hauek hemendik eta ekainerat iragaitekoak dira.
        Erran gabe doa Sara aldean eta gaineratiko herrietan
        pottoka hazleak amodioz ari direla eta ez dela nehor diru
        egiten ari kabala horiekin. Bainan gure mendietako abere
        misteriotsu hunen etorkizuna nehoiz bezainbat
        pottokazaleen eskuetan da eta ez dugu hauen goresterik
        bertzerik. Beraz, segi aintzina!
        Gaupasen garaia datorkigu
        Gaupasak hurbiltzen ari zaizkigu.
        Usaian bezala, lehena apirilaren 30ean eginen da. Olhain
        ikastola eta Gaztetxearen alde da eta Etsaiak eta
        Gozategiren entzuteko parada ukanen da. Beti bezala dei
        bat zabaltzen dugu borondate oneri lan egiteko.
        Bigarrena Herri Urratsen bezperan, maiatzaren 10ean
        iraganen da. Egitaraua larriki aipatuko dugu: 8 terdietan
        kantaldia Saiberri eta Guk taldeekin. 11etan rock
        jaialdia, Joxe Ripiau eta DUT taldeekin eta ondotik
        dantzaldia Maltzeta taldearekin.
        Horretaz gain bertsulariak , Xapre trikitilaria eta
        Zizkuitz-Izar txaranga hor izanen dira bazterren
        alaitzeko. Biharamonean, berriz, urtero bezala, Senpereko
        aintziraren inguruan Euskal Herriko hainbat euskaltzale
        bilduko dituen Herri Urrats ospatuko da. Guztiak
        gonbidaturik zaudete!
        
    




    
        
            
                &nbsp; 
            
        
    
    &nbsp;hasierakoa
 || 
erreportaia
 || 
elkarrizketa
 || 
herriz-herri
 || 
kirolak
    || jaiotzak-ezkontzak-heriotzak
    || 
irakurleak
    idazle 
(berria)
|| 
aurreko aleak


&nbsp;










Hasierako orrialdea






    
        1997-ko Maiatzak 8- 205. zenbakia
    




    
        
 
        
        
        rectangle=" (44,207) (251, 235)  heriotza.htm"
        rectangle=" (189,157) (299, 180)  aurreko.htm"
        rectangle=" (9,149) (73, 186)  kirolak.htm"
        rectangle=" (93,63) (201, 79)  idatzidigute.htm"
        rectangle=" (211,22) (299, 66)  herrizhe.htm"
        rectangle=" (3,35) (92, 62)  elkarriz.htm"
        rectangle=" (101,6) (186, 32)  erreport.htm"
        rectangle=" (0,0) (10000, 10000)  index.htm"
        src="images/mapa.gif" border="0" width="300" height="247"


    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak



Zu(r)ekin 
lagun dira, orrialde hau ikusi dutenak 
1996-ko Uztailaren 5-etik. 



ttipi-ttapa

Herriko
Etxeko Plaza 1
31780 Bera (Nafarroa)

Tfnoa: 34-48-631188
Faxa: 34-48-631291

ttipi@encomix.es


    




Nafarroako Internet Elkartearen
 laguntzarekin egina: 
p@redestb.es









heriotzak eta ezkontzak





src="images/minitttipittapa.gif" alt="ttipi-ttapa" width="200"


1997-ko Maiatzaren 8a-
205. zenbakia



    
        
EZKONTZAK-HERIOTZAK-JAIOTZAK
    



&nbsp; 

EZKONTZAK&nbsp; 



    
        
            Javier Apezetxea
                Elizalde eta Mª Teresa Alsua Eskudero,
                Goizuetakoak, apirilaren 5ean.
            Luis Maria
                Matxikote Alzuguren eta Rakel Amparo Etxeberri
                Fernandez, Berakoak, apirilaren
                19an.
            Santi Torres eta
                Edurne Alegria, Berakoak,
                apirilaren 26an.
            Marcelino
                Baztarrika Altxu eta Marta Legazkue Goñi,
                Iturengoak, apirilaren 21ean.
            Fernando Jose
                Elkarte Ballarin eta Cristina Redin Balbin,
                Iruñekoak Iruritan, apirilaren 22an.
            Jose Angel
                Elizalde Etxeberria eta Miren Gurutze
                Garaikoetxea Irungarai, Amaiur eta
                Erratzukoa, apirilaren 19an.
        
        
    



&nbsp;

JAIOTZAK



    
        
            Izaskun Rekarte
                Bengoetxea, Berakoa, apirilaren
                16an.
            Mirian Sapuppo
                Galain, Doneztebekoa, apirilaren
                22an.
        
        
    



HERIOTZAK&nbsp; 



    
        
            Joaquin Rubio
                Tello, Lesakakoa, apirilaren 24an,
                75 urte.
            Francisco Perurena
                Perurena, Goizuetakoa, apirilaren
                25ean, 79 urte.
            Jose Joaquin
                Aldaia Indakoetxea, Doneztebekoa,
                apirilaren 5ean, 60 urte.
            Florentino Gaztelu
                Bergara, Almandozkoa, apirilaren
                14an, 67 urte.
            Jose Laurnaga
                Bengotxea, Arraiozkoa, apirilaren
                16an, 70 urte.
            Iluminada Garbisu
                Irigoien, Lekarozkoa, apirilaren
                18an, 83 urte.
            Mª Esperanza
                Iparragirre Zubieta, Etxalarkoa,
                apirilaren 19an, 82 urte.
            Miguel Barrenetxe
                Meaka, Arizkungoa, apirilaren
                21ean, 88 urte.
            Francisco Jose
                Luis Perez Mugerza, Erratzukoa,
                apirilaren 22an, 69 urte.
            Martin Jose
                Bergara Ariztegi, Arantzakoa,
                apirilaren 16an, 80 urte.
            Asier Lukanbio
                Irigoien, Arantzakoa, apirilaren
                22an, 21 urte.
            Anita Iñarga
                Jorajuria, Igantzikoa, apirilaren
                27an, 97 urte.
        
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









erreportaia







1997-ko Maiatzaren 8a-
205. zenbakia



    
        
ERREPORTAIA 
    







    
        
            &nbsp;
            Belateko
            obrak segida izanen du Donezteberaino
            
                Belateko
                errepide berriak segida izanen du Donezteberaino.
                Apirilaren 21ean aukeztu zuen proiektua Bertizen
                Herrilan Kontseilariak. Horren arabera, obra
                egiteko 3.500 milioi pezeta beharko dira eta
                kopuru horretan sartzen da 9 km. errepide berri
                egitea, 500 metroko tunela idekitzea eta Oronoz,
                Legasa 
                eta Doneztebeko loturak egitea. Jose Ignacio
                Palacios, Herrilan, Garraio eta Komunikabide
                kontseilariak eskualdeko alkateei erran zienez,
                obrak 1998ko neguan hasiak egon litezke.
            
            Testua: 
            Joxemanuel
            IRIGOIEN
            Errepide berria ez da oraingo
            errepide zaharraren gainean eginen. Proiektuaren
            arabera, Zozaia eta Doneztebe artean trazatu berria
            eginen da. Modu honetara, Oronoz-Mugairi, Oieregi eta
            Narbarteko herri-kaskoen saihetsetik pasatuko da bide
            berria, eta hiru herri hoietarako sarbide-aterabide
            loturak egiteaz gainera, hiru zubi eta tunel bat
            izanen ditu. Hori dena egiteko 3.500 milioi pezeta
            aurrikusten dira proiektuan. Xehetasun guztien berri
            emateko, Alvaro Miranda, Herrilan Departamentuko
            zuzendari nagusia; Jesus Gonzalez Albero, Bide
            Zerbitzuaren zuzendaria eta Jose Mª Purroy,
            Departamentuko kabinete-burua ekarri zituen Palacios
            kontseilariak.
            Bi urte blokeatua
            N-121aren hobekuntzari segida emateko
            ahaleginak bi urte inguru zeramakien geldirik. Egoera
            horren atzean arrazoi bat baino gehiago zeuden,
            bainan nagusiena, «Mugairi eta Bertizarana arteko
            loturan zegoen». Orain aurkeztu den proiektuan
            xehetasun guztiak erabaki gabe egon arren, badirudi
            alde guztien arteko adostasuna haundiagoa dela.
            Mugairiko &quot;Y&quot;
            Lehendik zeuden proiektuekin konparatuz,
            Mugairiko &quot;Y&quot;a da oraingo honek duen
            nobedaderik garrantzitsuena. Jose Ignacio Palacios
            kontseilariak adierazi digunez «Iruñetik Frantziara
            goazela, kategoria berbera eman nahi izan diogu Irun
            edo Dantxarinea aldera banatzen diren bideei. Obra
            garestiagoa izanen da bainan gure ustez hobea»
            gaineratu zuen.
            Obrak 1998ko azaroan hasiko direla iragarri zuen
            kontseilariak. Bitartean trazatuaren xehetasunak
            argitu, afektatutako lurrak desjabetu eta obrak
            adjudikatzea gelditzen da egiteko. 
            Bortzirietako alkateak
            Gipuzkoako agintariekin bildu dira Endarlatsa-Behobia
            errepideaz hitzegiteko
            Nafarroako Gobernu eta
            Gipuzkoako Foru Aldundiko ordezkariek aurretik
            izandako kontaktuek aurrerapauso haundirik ekarri ez
            dutela-eta, Bortzirietako alkateek egoera
            desbloketatzeko iniziatiba hartu dute eta Jose
            Julián Irizar, Gipuzkoako Herrilan Diputatua eta
            Antton Jaime, Errepide Zuzendariarekin bildu ziren
            joan den asteazkenean. 
            Izan ere, Nafarroako Herrilan Departamentuak
            proposamen zehatza aurkeztua die lehenagotik
            Gipuzkoako ordezkariei. Proposamen horren arabera
            «Bera-Endarlatsa tartea Nafarroako Gobernuak
            ordainduko luke, 3.200 milioi pezeta inguru.
            Endarlatsa eta Behobia tartean &#151;dio Jose Ignacio
            Palacios-ek&#151; hirugarren karrila ireki nahi dugu
            bidearen %70ean. 3.600 milioi kostago litzateke eta
            gastua erdibana ordaintzea proposatu diegu»
            gaineratu du Herrilan kontseilariak. Gipuzkoarrek,
            ordea, zera erantzun diote proposamen horri
            Palacios-ek dioenez: «800 eta 1.000 milioi artean
            ordaintzeko prest leudeke eta bidezati horren jabetza
            gipuzkoarren eskuetara pasatzea eskatzen dute».
            Gipuzkoarrek proiektua
            hobe dimentsionatzea proposatu dute
            Bera, Etxalar eta Lesakako alkateek
            Donostian izandako bileraren balorazioa eskatu diogu
            Jose Luis Etxegarai, Lesakako alkateari. Berak erran
            digunez, konpromiso haundiegirik gabe ateri dira
            bileratik «bainan lanean segitzeko intentzioa ikusi
            dugu». Bere ustez «arras iniziatiba baliosoa da
            Bortzirietako alkateok hartu duguna. Bortzirietan
            ezin dugu bakarrik Iruñera begira egon. Orain arte
            solastu izan dugunetik diferenteago planteatu digute
            afera Donostian» dio Lesakako alkateak. 
            Ageri denez, kilometro bakoitzaren kostea 150
            milioitan baloratzen dute gipuzkoarrek «Antton
            Jaimek erran digunez, 150 milioirekin gauza aunitz
            egiten ahal dira». Planteamendu horren arabera,
            bidezati batzutan hirugarren karrila eginen litzateke
            «bainan ez autobide bat. Gipuzkoarrek erran
            digutenez, &#151;dio Etxegaraik&#151;Nafarroako
            agintariek egin dieten planteamendua haundiegia da
            eta diru guttiagorekin arras ongi paratzen ahal omen
            da bidezati hori» gaineratu du Lesakako alkateak.
            Karreteraren titularidadeari dagokionez, azkenik, ez
            omen diote hainbertze inportantziarik ematen.
            «Karreterak okupatzen dituen eremuak eta bertze
            zenbait bazter Nafarroako Gobernuarenak dira, bainan
            azken finean berdin da jabea Nafarroako Gobernua izan
            edo partikular bat izatea».
            Bertze estudio bat
            Bi hilabeteko epean, Gipuzkoako agintariekin
            bertze bilera bat egiteko gelditu dira Bortzirietako
            alkateak. Bitartean, Nafarroako Herrilan
            kontseilariari Donostian izandako bileraren berri
            emanen diote «eta bileran gelditu garenez, epe
            horretan gipuzkoarrek aurreproiektu ttiki bat
            prestatuko dute, soluzio teknikoak aztertzeko, eta
            nafarrek egindako estudioarekin konparatzeko».
            
        
    
    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









elkarrizketa





src="images/minitttipittapa.gif" alt="ttipi-ttapa" width="200"


1997-ko Maiatzaren 8a-
205. zenbakia



    
        ELKARRIZKETA
        
    






&nbsp;

Angel BIELA
Iruritako Garagardo Bestaren antolatzaileetako bat 

&quot;Bestaren
helburu nagusia Iruritako gazteendako etxe bat lortzea da&quot; 

DATUAK:



    
        
            Ekainaren 14an
                burutuko da Iruritako Garagardo Bestaren 4.
                edizioa.
            Antolaketa lanean
                otsailean hasiak dira eta egunean berean
                Iruritako lautan hogei gazte aritzen dira lanean.
            Hasierako bi
                urteetan 2.800-3.000 pertsona sartu ziren. Iaz
                dexente gutiago, zenbait herrietako bestekin
                batera izan baitzen.
            Aurten ere hamabi
                orduz musika izanen da, honako talde hauekin:
                Discípulos de Dionisio, pLT, King Mafrundi,
                Etsaiak, Aspid (Girona), Mklan (Murtzia), Tapia
                ta Leturia, Sustraiak eta Komando Moriles
                (Katalunia).
        
        
    



Testua:

Aitor
AROZENA

Argazkia:

Joxemanuel
IRIGOIEN



    
        Nola gogoratu
        zitzaizuen honelako besta bat Iruritan antolatzen hastea?
Juanito Meoki alkate atera zenean, gazteoi
        lan egiteko aukera bat eman zigun, kargodun gisara.
        Alkateorde zenak, Alpeetan egiten den Garagardo besta
        baten berri eman zigun eta guri musika gustatzen
        zaigunez, biak elkartzea pentsatu genuen: garagardo besta
        eta musika. Zergatik Iruritan? antolatzaileak Iruritakoak
        garelako eta gainerako besta guziak Elizondon
        zentralizatzen direlako. Gainera, toki aproposa dugu,
        herriaren erdi-erdian.
        Zein helbururekin
        antolatzen duzue besta hau?
        Ongi pasteko nahiz eta guk lanean
        egon behar izaten dugun&#133; Hasieran Iruritako gazteak
        juntatzeko asmoa genuen, lokal bat izan nahi genuen: etxe
        bat erosi eta ostatu bat antolatu, langabezian dauden bi
        gazteri lana emanez. Antzerkiak, solasaldiak&#133; egin,
        gazteen etxe bat bultzatu. Oraindik ez gara deustan
        sartu, bigarren urterako zenbait mobida izan zirelako,
        baina bada diru bat kontuan eta aurten bertan hasiko
        gara. 17-18 urteko gazteak gogoz mugitzen hasiak dira,
        azpitik kaña ematen eta zerbait eginen da.
        Jendeak zein talde nahi
        dituen galdetuz eltzeitsuak paratu dituzue ostatuetan
        aurten. Nolako erantzuna jaso zuzue?
        Erantzunetan konturatzen zara zein
        jende mugitzen den kontzertuetara. Botu gehien
        Extremodurok jaso ditu, S.A., Etsaiak, PLT, Koma,
        Ktulu&#133; denak talde kañeroak. Batzuk egonak dira
        Iruritan &#150;hiru urtetan 30 talde inguru izan
        dira&#150;, bertze batzuk ezin dute&#133; Halere
        denetarik izanen dugu aurten, ska, trash, reggae, triki,
        berbena punttuko taldeak&#133; 
        Aitzineko hiru
        urteetako balantze bat egitekotan&#133;
        Orokorrean, arras ongi,
        lehenbizikoa izan zen boom bat, 3.000 pertsona, kriston
        martxa&#133; Bigarrenean ere ongi, iazkoa izan zen
        motelagoa, eguna zela eta, baina historiak funtzionatzen
        ahal du.
        Eta zerbeza kontuan?
        30-40 marka ezberdin ekartzen
        saiatu behar dugu. Inportazioko markekin zenbait arazo
        izan genuen iaz, hasierako bi urtetako errekista ikusiz
        garestiago paratu nahi zuten. Guk ezetz erran genien,
        beraiendako publizitatea baita. Horregatik iaz 15 marka
        bertzerik ez zeuden.
        
            &quot;Musika
            aldetik denetarik izanen da aurtengoan: ska, trash,
            reggae, trikitixa, berbena punttuko taldeak&#133;
            Gainera bortz taldek diska berria aurkeztuko dute
            Iruritan&quot;
        
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









herriz-herri





src="images/minitttipittapa.gif" alt="ttipi-ttapa" width="200"


1997-ko Maiatzaren 8a-
205. zenbakia



    
        
HERRIZ HERRI
    



&nbsp;

Bortziriak



    
        Arantza, Bera,
        Etxalar, Igantzi, Lesaka. 
        
    



Malerreka



    
        Beintza-Labaien,
        Bertizarana, Donamaria, Doneztebe, Elgorriaga, Eratsun,
        Ezkurra, Ituren, Oitz, Saldias, Sunbilla, Urrotz,
        Zubieta. 
        
    



Leitzaldea



    
        Arano, Areso,
        Goizueta, Leitza. 
        
    



Baztan



    
        Baztan. 
        
    



&nbsp;
Saraldea

Sara, Urdazubi, Zugarramurdi. 



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









bortziri





src="images/minitttipittapa.gif" alt="ttipi-ttapa" width="200"


1997-ko Maiatzaren 8a-
205. zenbakia



    
        
BORTZIRIAK
    



&nbsp; 



    
        
            &nbsp; 
            BERA 
        
    
    

        
            
&nbsp;
            339
            milioikoa izanen da aurtengo udal aurrekontua 
            Futbol
            zelaiko bidea moldatzen eginen da inbertsio nagusia
            Asier
            GOGORZA
            Modu probisionalean, eta
            alegaziorik aurkezten ez bada, 339 milioitan finkatua
            gelditu da Udal aurrekontua, iazkoa baino 100 milioi
            gutiago, guztira. 
            Joan den urtean, herriko zeharbidea egiteko 100
            milioi inbertitu ziren, eta aurten berriz,
            inbertsiotan diru guttiago erabiliko du udalak, 94
            milioi pezeta hain xuxen. Inbertsiorik
            garrantzitsuena, futbol zelaiko errepidea egitea
            izanen da, eta horretan 30 bat milioi utziko du
            Herriko Etxeak. 
            Bertzetik, oihan-plantazioak, (8.100.000 pezeta)
            mendiko pistak mantendu eta moldatzea, (13.309.669
            pzta), haur-parkea egokitzea (7.000.000 pzta), obra-
            hondakinentzako zabortegi berria egitea, (9.894.000
            pzta) eta herriko pasabidea hobetzea (5.000.000 pzta)
            dira inbertsio aipagarrienak. 
            Arestian errandako futbol zelaiko karreterarena ez
            ezik, bertze obra haundi guzi hoiek egiteko
            subentzioa emanen du Nafarroako Gobernuak.
            Inbertsioez gain, ondasun ezberdinak erostea eta
            udaleko langileen soldatak ere aurrekontu honen
            barnean sartzen dira. 
            Agerra inguruan Babes Ofizialeko 58 etxebizitza
            egiteko espedientea martxan jarri da azkenean
            Agerra auzoko inguru horretan Babes Ofizialeko
            Etxebizitzak egiteko asmoa aspaldikoa zen. Iruñako
            Proginsa enpresak hartu du orain bere gain lan hauen
            ardura eta iraila edo urrirako eginen omen ditu
            xehetasun estudioa eta aurreproiektua, Manuel Iriarte
            alkateak adierazi zuenez. Guztira, berrogeita
            hemezortzi etxebizitza eginen dira eta Proginsa
            izanen da promotorea eta jabea, aldi berean.
            Jende ugari Gazte
            Jokoen hasierako probetan 
            Apirilaren 26an abiatu ziren aurtengo Gazte
            Jokoak, Patinoztopo izeneko probarekin. Lamixine
            Antzerki Taldekoek egin zuten aurkezpen ikusgarriaren
            ondotik, 8 talde partehartzaileek patinak jauntzi
            zituzten, hurbildu zen jende multzo haundiaren txalo
            artean. Giro polita bizitu zen Altzateko frontoian,
            tarteka patinlariek hartu zituzten zartakoak eta
            guzi. Hau idazterakoan hoien berririk ez badugu ere,
            bertze bi proba egin dira maiatzaren 1 eta 3an.
            Larunbat honetan zabor bilketa eginen da mendi eta
            erreketan. 
            Kinto afaria 
            1966 eta 1967an jaiotakoen kinto afaria
            ospatuko da maiatzaren 17an, larunbata. Interesatuek
            Zalainen eman beharko dute izena 14a baino lehen,
            1.000 pezeta ordainduz.
            II. Berako Itzulia 
            antolatu dute maiatzaren 18an Agerra Mendi
            Taldekoek. 6-8 orduko tartean, Iamotenea, Sta
            Barbara, Labiaga, Larun, Yasola, 7. mugarria eta
            berriz Iamotenea ibilbidea egin beharko da.
            Eztegarako
            bizilagun batzuek mozioa aurkeztu zuten
            udaletxean, Pasealeku horretako urbanizazioan
            trafikoa norabide bakarrekoa paratzea eskatuz, Agerra
            Altzate norabidean hain zuzen. Udalak printzipioz
            onartu egin du mozioa.
            
        
    
    LESAKA 




    
        
&nbsp;
        Erdiko-errotako
        kanalea herriaren eskuetara pasatuko da
        Herriko
        historiari buruzko ikastaroa burutuko da udazkenean
        Aitor
        AROZENA
        Herriko Etxeari Erdiko-Errotako
        kanalaren ematea onartzeko prestatutako agiriaren
        zirriborroa onartu zuen ahobatez udalbatzarreak. Fermin
        Ubiria, Antonio Mendegia eta Agustin Apeztegia ziren
        orain arte kanalearen jabeak eta herriaren esku uztea
        erabaki dute. Eraberean, udalak urak probexteko
        &quot;Confederación Hidrográfica del Norte&quot;ri
        dagokion kontzesioaren titulartasuna eskatu dio,
        erabilera eta ur-emaria aldatuz. Herriko Etxearen asmoa,
        kanalea apaindura helburuetarako mantentzea da eta
        horretarako, bere garaian emandako segunduko 200 litroko
        emaritik, segunduko 100 litrotara murriztea nahikoa
        izanen lizateke.
        Herriko historiari buruzko
        ikastaroa
        Bidasoa Ikerketa Zentruak Lesakako herriaren
        historiari buruzko dibulgazio ikastaroa egiteko aukera
        planteatu du, publikoari zuzendua. Aurrekontua 325.000
        pezetakoa izanen litzateke. Udal lokaletan emanen da
        ikastaroa eta Kultura Batzordeak erabakiko du emanen
        zaion dirulaguntza.
        Tantirumairu ikastolako 3.
        eta 4. mailakoak ttipi-ttapan bisitan
        Apirilaren 23an Tantirumairu ikastolako 3. eta
        4. mailako ikasleak Beran barna bisitak egiten ibili
        ziren. Martiko enpresa, Labiaga ikastola berria eta
        ttipi-ttapa aldizkariko bulegoa bisitatu zuten. Leku
        guzietan galdera aunitz luzatu zituzten eta ordenagailuei
        begira ere adi-adi egon ziren. Ondoren, argazkirako
        prestatu ziren. Argazkia: Karmele 
        San Fermin elkarteko
        jubilatuen ekitaldiak
        San Fermin jubilatu elkarteko kideak ez daude
        geldirik egoteko. Maiatzaren 1ean Ibilaldi arautua burutu
        zuten, egoitzatik ateri eta Tomasenekobordara joan
        ondotik, Elordi, Erretenborda, Buskoenborda, Joanenborda,
        Iturkoborda eta Pikukobordan barna, Fraingo itzulia
        eginez. Maiatzaren 4ean berriz, Amaren Eguneko afaria
        ospatu zuten egoitzan.
        Fraingo kaxkoan
        granito beltzezko mahai bat paratzeko agindua
        eman dio udalak Orbela Haizea, S.L. enpresari,turismoa
        bultatzeko kanpaina bat dela medio. Mahaian, inguruan
        ikusten diren mendiak marraztuta agertuko dira, beraien
        izen eta altuerak adieraziz.
        Oihan probetxamendua
        Mikelgorri inguruan dauden haritz zaharrak
        Erkizia egurketariak su-egurra egiteko probextuko ditu,
        200.000 pezetaren truke.
        Resider-II
        programa aitzinera ateratzeko 49 milioi pezetako
        kreditua eskatu du Udalak. Kopurua erdi eta erdi
        eskuratuko da Euskadiko Kutxa eta Nafarroako Aurrezki
        Kutxatik. Bertzalde, Nafarroako Gobernuak Hirurteko
        planean onartutako lanak eginen direla erabaki du udalak.
        Izotzaldeako ur-hornidura, Oningo zubia zabaltzea eta
        Fraingo bidearen 2. fasea sartuak daude planean.
        
    




    
        
            &nbsp; 
            &nbsp;
            &nbsp;
            
                ETXALAR 
            
        
    




    
        
&nbsp;
        Axular
        baserria erre da
        Ez
        dakite nola sortu zen sua
        Pello
        APEZETXEA
        Apirilaren 25eko arratsean
        danba-danba su-ezkilak hasi ziren, 11 eta erdiak aldera.
        Gaur gutitan gertatzen bada ere, etxea ari zen erretzen,
        Axular baserria. Herriko jendea eta suhiltzaileak,
        Gobernuarenak nahiz Bera eta Lesakako boluntarioak, aski
        abudo mugitu ziren, baina hondamendi haundia egin zuen
        suak; iduri duenez, ohartu orduko indartua zen. Hala ere,
        etxeko jendeak ez zuen minik hartu, ezta itzaltze lanetan
        lagundu zuenak ere.
        Katekesia Eguna Orreaga eta
        Garraldan
        Apirilaren 19an izan da aurten Nafarroako euskal
        Katekesiaren Eguna. Lehen zatia Orreagan burutu zen,
        bigarren eta luzeena Garraldan. Beti bezala bertze
        herrietako jendeak ikusi, eta batzuek eta bertzeek
        eskainitako ekitaldiez gozatu ahal izan genuen: kantu,
        dantza, txiste eta antzerkia. Antzerkia, ia beti bezala,
        etxalartarren oparia izan zen, adi-adi hainbertze haur
        eta helduk ikusi eta entzun zutena.
        Larraburua elkartean
        batzarra
        Urteko Batzar Nagusia maiatzaren 4an egin zuen
        Larraburua Elkarteak: urtean barrena egindakoak gogoratu,
        izandako diru sarrerak eta ateerak, eta aurtengo asmoak
        azaldu. Ondotik, hamaiketakoarekin bukatu zen.
        Gimnasiak irauten du
        Larraburua Elkarteak antolatzen duena akautu da,
        baina segitzen du taldeak bere kontura. Hobeki erranez,
        bi taldek segitzen dute. Lehendik ere, Larraburukoaz gain
        bertze taldea bazen eta.
        Arkupeak elkartekoen urteko
        besta eguna
        Maiatzaren bigarren igandean, hilak 11, eginen
        dute urteko besta eguna Arkupeakeko herriko bazkideek.
        Beti bezala, bazkaria eta bazkalondoarekin, bazkalondo
        luzearekin alegia, musika eta dantzaldia ilunabarra arte
        luzatzen baita.
        Igerilekuetako zerbitzuei
        buruzko deialdia
        Igerilekuetako ardura hartzeko deialdian parte
        hartzeko aukera apirilaren 30ean akautzen da. Deialdiko
        baldintzetan ageri denez, igerilekuak eriaroaren 21ean
        irekiko dira eta abuztuaren 31ean itxi. Ordutegia,
        hamaiketatik arratsaldeko zortziak arte, egun guziz. Beti
        bezala, denboraldi osorako eta hileko abonu-txartelak
        hartzen ahal izanen dira.
        Aralarko San Migelen bisita
        Aralarko San Migelen iduria etorri zaigu,
        aspaldiko ohituraren aginduetara. Beti euria berekin
        eramaten duela erraten bada ere, aurten bide idorretan
        barrena dabil, orain arte. 
        
    




    &nbsp; 
    &nbsp; 
    &nbsp; 
    IGANTZI




    
        
&nbsp;
        Herriko
        Etxeak frontoia estaltzeko laguntza eskatu du
        Ekitaldiz
        beteriko asteak heldu zaizkie eskolako haurrei
        Oskar
        TXOPERENA
        Apirilaren 30ean akautu zen kirol
        instalakuntzak eraiki edo moldatzeko dirulaguntza
        eskarien epea, eta oraingoan Igantziko Herriko Etxeak ere
        aurkeztu du berea. Aspalditik heldu den asmoa edo nahia
        dugu frontoiaren estaltzea eta espero dugu oraingotikan
        aitzinera ateratzea.
        Eskolako kanpaldietarako
        egunak zehaztu dituzte
        Antolatuak dituzte dagoeneko Igantziko eskolan
        aurtengo kanpaldien egunak: Lehen, bigarren, hirugarren
        eta laugarren mailakoak Lizarrara joanen dira maiatzaren
        28, 29 eta 30ean. Eskolaurrekoak berriz, Zarautzen eginen
        dute egonaldia, ekainaren 3 eta 4an.
        Egun batzuk lehenago, maiatzaren 14an, Igantzin bilduko
        dira Etxalar, Arantza eta bertako haurrak, urtero egin
        ohi dituzten bilkuretako batean, Kukubiltxo taldearekin.
        Joan zaigu, bertzalde, lau hilabetez ttikienekin egon den
        Itziar irakasle erratzuarra. Joan den astean, berendu
        ttiki batekin eman zizkioten eskerrak eta agurra irakasle
        eta gurasoek.
        Piszina ingurua garbitu
        dute objetoreek
        Harroaldi ederra eman diote
        objetoreek piszina inguruari. Uda partean ere bere gain
        izanen dute lan hori eta piszinaren mantenimenduari
        dagokiona.
        San Migelen bisita baino
        lehen ailegatu zen euria
        Aurten euria San Migel baino pixka bat lehenago
        etorri zaigu. Astelehen honetan izan dugu bisitan, eta
        aitzinduta ekarri badu ere, ez dago joan den asteko euria
        ordaintzeko dirurik.
        Jaunartzeak eta bataioak
        maiatzaren 18an
        Aurtengo jaunartzeak eta udaberriko bataioak
        maiatzaren 18an, hau da, igande honetan zortzi ospatuko
        dira, biak egun berean.
        
    




    
        
            &nbsp; 
            &nbsp;
            &nbsp;
            ARANTZA
        
    




    
        
&nbsp;
        Sei
        hilabeteko gimnasia ikastaroari afari batekin eman zioten
        akabaila
        Herritarrek
        Euskal Katekisten Topaketan parte hartu zuten apirilaren
        19an
        Elixabet
        eta Garbiñe
        Joan den urteko azaroan, zortzi
        emakumek hasiera eman zioten gimnasia ikastaroari.
        Geroztiz, sei hilabetez, astean bi egunez &#150;asteazken
        eta ortziral arratsaldetan&#150; gimnasian ibili dira,
        Mikel Mendizabal irakasle zutela.
        Apirilaren azken astean eman diote akabaila ikastaro
        honi. Beraiek erran digutenez, hagitz ongi pasatu omen
        dute, baina baita gimnasia azkarki egin ere. Halere, giro
        ederrean pasatu dituzte hilabete hauek. Horren froga
        bezala, apirilaren 25ean, ortziralarekin, Aterpen denak
        elkarrekin egin zuten afaria, gimnasiari aurtengoz
        despedida emateko. 
        Ikusten denez, umore onarekin hasi zuten kurtsilloa eta,
        nola ez, umore onean bukatu dute. Orain, datorren
        ikasturterarte, beraien kabuz zaindu beharko dituzte sei
        hilabete hauetan lortu dituzten gorputz polit eta lirain
        horiek.
        Euskal Katekisten topaketa
        Apirilaren 19an, Euskal Katekisten topaketa
        ospatu zen Orreaga eta Garraldan. Arantzako haur eta
        helduek ere parte hartu zuten, hogeitamabi lagun joan
        zirelarik. Goizeko 8etan autobusez atera ziren Arantzatik
        Orreagara. Harat ailegatu zirenean bertako eliza
        bisitatzeko aukera izan zuten. Meza aditzea ere posible
        omen zen, baina aranztarrek ez zuten aditzerik izan,
        beraiek ailegatu orduko akautua baitzegoen. Orreagako
        eliza ikusi ondotik Garraldara joan ziren. Bertan herri
        ezberdinetako jendea elkartu zen. Batzuk kantuak abestu
        zituzten eta ondotik antzerki emanaldia eskaini zuten.
        Bazkaria norberak etxetik eraman bazuen ere, gero tarta
        izan zuten guziek. Bazkalondoko giroa animatzen
        dantzariak aritu ziren.
        Atsekabea
        &#145;Pepete&#146;ren heriotzaren ondorioz 
        Iruritan gertatutako auto istripu baten ondorioz
        hil zen Asier Lukanbio &#145;Petete&#146; herriko gaztea.
        Kotxean bertze lau gazte zihoazen, guziak aranztarrak.
        Batzuk zauri larriak izan zituzten, baina ez dute bizia
        arriskutan izan. Erran beharrik ez da
        &#145;Petete&#146;ren heriotzak atsekabea sortu duela
        herrian, batez ere gazteen artean aski ezaguna eta
        maitatua baitzen. 
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









kirolak







1997-ko Maiatzaren 8a-
205. zenbakia



    
        
KIROLAK
    



&nbsp; 




    &nbsp;
    

        
            .
Urtxintxa
            txirrindulari elkarteak bi talde aurkeztu ditu
            Jubenil
            eta kadete mailan parte hartzen ari dira
            Eskualdeko klubetako txirrindulariak biltzen ditu
            Aitor
            AROZENA
            Urtxintxa txirrindulari
            elkarteak denboraldi honetan errepideratuko dituen bi
            taldeen aurkezpena egin zuen apirilaren 18an
            Bertizen. Jubenil mailan, hameka txirrindulari izanen
            dituzte eta Sigma pintura enpresaren babesa izanen
            dute. Kadete mailan, berriz, CSI-Transformados
            lantegiaren babespean bertze hameka txirrindulari
            arituko dira denboraldi honetan.
            Urtxintxa elkarteak Berako Gure Txokoa eta Beratarra,
            Lesakako Beti Gazte, Doneztebeko Erreka, Leitzako
            Aizan eta Elizondoko Baztandarra txirrindulari
            taldeak biltzen ditu. Elkarteko zuzendaritza
            batzordea, club bakoitzeko bi kidek osatzen dute.
            Lehendakari lana Salvador Iantzik betetzen du, Pedro
            Bañares da diruzaina eta Alberto Retegi diruzaina.
            Aurkezpenean adierazi zutenez, «aurtengo aurrekontua
            hiru milioi terdikoa izanen da». Ekitaldian izan
            ziren Bera, Lesaka eta Sunbillako alkateak, Baztango
            kirol zinegotzia, Bertizko Partzuergoko gerentea eta
            Sigma enpresako ordezkariak. Aurzkezpena hasi baino
            lehen, minutu bateko isilunea gorde zen Jose Martin
            Iturralde, Miguel Bajo eta Jaurena elkarteko kideak
            zirenen omenez.
            SIGMA COATINGS
            (Jubenilak)........
CSI-TRANSFORMADOS (kadeteak)
            
                
                    
Joseba Anzizar
                    Leitza
Xabier Bañares
                    Doneztebe
                    Unai
                    Barazabal Azpilkueta
                    Gaizka
                    Zelaieta Lesaka
                    Ignacio
                    Zelaieta Bera
                    Imanol
                    Errandonea Bera
                    Asier
                    Garcia Leitza
                    Arkaitz
                    Genua Leitza
                    Mikel
                    Ibarra Sunbilla
                    Juan Mari
                    Irigoien Elizondo
                    Jon
                    Maritxalar Sunbilla
                    Joseba
                    Olazabal Areso
                    Zuzendariak:
                    Fernando
                    García, Koldo Alduntzin eta Jose García
                    
                    
Unai Amador Bera
Ibon Bereau Leitza
                    Gorka
                    Bermejo Leitza
                    Raul Castro
                    Doneztebe
                    Jose Mª
                    Elgorriaga Lesaka
                    Iñigo
                    Irazoki Leitza
                    Pello
                    Lizartza Leitza
                    Pablo
                    Maritxalar Sunbilla
                    Iker
                    Mariezkurrena Sunbilla
                    Ibai
                    Mitxelena Lesaka
                    Arkaitz
                    Genua Leitza
                    Zuzendariak:
                    Jose Luis
                    Larralde eta Txarli Sagastibeltza
                    
                
            
            Zuzendariak:
            Jose
            Luis Larralde eta Txarli Sagastibeltza
            Jose
            GARCIA Zuzendaria jubeniletan
            «Helburua
            kirola egitea da, baina figura bat ateratzen badugu,
            hobe»
            Zenbat probetan
            parte hartuko duzue?
            Nafarroa osoan 50 bat probetan parte
            hartuko dugu. Martxoan hasi eta abuztu bukaera
            bitarte arituko gara.
            Zein helburu dituzu
            zuzendari bezala?
            Batez ere gazte hauek kirola egitea da
            helburu nagusia, baina figuraren bat ateratzen ahal
            baldin badugu, hobe. Mutiko batek, Unai Barazabalek,
            etorkizun haundia duela iruditzen zait eta proba bat
            baino gehiago irabaziko du.
            Eta taldea beretzat
            arituko da lanean?
            Ez da beretzat lanean arituko, baina
            zenbait karreratan, suertatzen denean lagunduko zaio,
            bertzerik gabe.
            J.Luis
            LARRALDE Kadeteen zuzendaria
            «Mutilek
            ilusioa ez galtzea eta euren artean ongi konpontzea
            nahi dugu»
            Zenbat probetan parte
            hartuko duzue?
            Gehienetan parte hartuko dugu, 30 inguru.
            Zein helburu dituzu
            zuzendari bezala?
            o Lehendabiziko karrera hauetan ilusioa
            hartzea nahi dut eta abuztu aldera, gure inguruan
            eginen diren probetan aurre xamarrean ibiltzeko
            prestatu. Ez dugu nahi bat bestea baino gehiago
            izatea eta euren artean ongi konpontzea garrantzitsua
            da.
            Laisterketaren
            batean aurrekaldean ibiltzeko aukerarik ikusten duzu?
            o Bai, noski.
            Dagoeneko bat irabazi dugu eta bi bigarren postu ere
            eskuratu ditugu. Abuztuan hor aurrean ibiliko gara.
            Berrogeitasei
            atletek parte hartu zuten Elizondoko Duatloiean
            Iñaki Madoz beteranoa nagusitu
            zen apirilaren 27an burututako Elizondoko Duatloiean.
            Bera izan zen 3 kilometro laisterka, 15 bizikletan
            eta azkeneko 3ak berriz laisterka, ordubetean baino
            gutiagon egin zuen bakarra (59&#146;15&quot;) eta
            beterano eta senior mailako garaipena beretzat izan
            zen. Bigarrena, senior mailan, Miguel Jose Ariztia
            izan zen eta hirugarrena Eugenio Ondarra.
            Beteranoetan, Manolo Otero izan zen bigarren eta
            hirugarrena Patxi Peña. Junior mailan, Gorka Otondo
            nagusitu zen, Imanol Oteroren aitzinetik. Emakumeen
            artean, azkenik, Susana Ruiz gailendu zen.
            Proba hau Nafarroako txapelketarako puntuagarria zen.
            
                Pakistango
                Gasherbrum-II mendira joanen den Nafar
                espedizioarekin trekking-a egiteko aukera
            
            Gasherbrum-II mendia (8.035
            metroko altuera) igo behar duen Nafarroako
            espedizioak Pakistango Baltorotik barna trekking bat
            antolatu du, oinarrizko kanpamenduraino abiatzeko
            aukerarekin. Ekainaren 14an abiatu eta uztailaren
            8rako itzuliko dira mendi ibilaldi honetan parte
            hartzen dutenek. Informazio gehiago jasotzeko edo
            izena emateko 631342 (Josema, Bera) edo 221384 (Pitxi
            Eguillor, Iruña) telefonoetara deitu.
            
                
                    X.
                    Saskibaloi Kanpusa burutuko da Lekarotzen
                    abuztuaren 16tik 25era
                
            
            Nafarroako federazioak
            antolatutako Saskibaloi kanpusaren hamargarren
            edizioa burutuko da uda honetan Tutera, Lizarra,
            Lekaroz eta Altsasun. Lekarozen, 11 eta 13 urte
            arteko 90 neska-mutikok parte hartuko dute. Pentsio
            osoaren prezioa 25.000 pezetakoa izanen da eta
            pentsio erdia 13.000 pezeta. Informazio gehiagorako
            edo izen emateko Federazioaren 427872 telefonora
            deitu behar da. Epea, lekuak betetzerakoan akituko
            da.
            Inaxio Errandonea
            Alkaiagako pilotariak ezin izan du eskuz
            banakako txapelketaren finalerako sailkatu. Elkoro,
            aurtengo ezustekoa, kontrario gogorra suertatu
            zitzaion finalerdietan eta 22-14 galdu zuen.
            
        
    
    &nbsp;


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









IDATZI DIGUTE ...







1997-ko Maiatzaren 8a-
205. zenbakia



    
        
IRAKURLEAK IDAZLE 
    



&nbsp;



    
        &nbsp;IRAKURLEEI:
Euskal
        Herritik kanpo bizi zareten euskaldunon berri eman nahi
        genuen ttipi-ttapa aldizkariaren bitartez, «euskaldunak
        atzerrian» izena duen erreportai bat prestatzen ari
        baikara. Horretarako, zuen bizimodua eta orohar
        euskaldunek atzerrian dituzten ohituretaz informatzea
        eskertuko genizueke. Hortarako posta elektronikoak ematen
        digun aukeraz baliatu nahi genuke, hartu-emana ariñagoa
        izaiteko. Lan hori pixkat errexteko galdera sorta bat
        prestatu dugu, nahi izanez gero erantzutea daukazutena.
        Hona hemen: 
        
        - Nondik idazten diguzu? 
        - Bertze euskaldunekin ezagutzen al duzu hor inguruan?
        Nolako erlazioa duzu beraiekin? 
        - Zu bizi zaren inguruan badago Euskal Etxerik? Euskal
        Etxeek nolako dinamika segitzen dute? Aktibidade
        berezirik izaten da (dantzak, ikastaroak, bestak&#133;)?
        - Hemen non duzue familia? Bisita egiterat etortzen
        zarete?
        - Bertzelako euskal elkarterik ba al dago?
        - Zuen familian nor izan zen horrat joan zen
        lehenbizikoa? Zenbatgarren generazioa zarete?
        - Zuen artean, etxean, lagunartean&#133; euskaraz
        solasten duzue?
        - Ze eritzi du horko jendeak euskaldunei buruz?
        - Hemengo eta horko ohiturak arras diferenteak izanik, ze
        desberdintasun nagusi aipatuko zenuke?
        - Nafarroaren mendialdekoa den jende gehiago bizi al da
        hor? Interneteko helbiderik baldin badute, haien
        direkzioa jakin nahi genuke.
        - Euskera eta horko lengoaia. Zein leku du bakoitzak?
        - Nolako lanbideak dituzue hor bizi zareten euskaldunak?
        
        Hauek dira gutti goiti-beheiti erantzutea nahiko genukeen
        galderak, baina zuri bertzelako gairik aipatzea
        bururatzen bazaizu, gustora hartuko dugu. Honetaz gain,
        hor bizi zareten euskaldunen &#150;familia,
        lagunartea&#133;&#150; argazkiren bat bidaliko bazenigu
        aunitz eskertuko genizuke. Hauxe da gure direkzioa:
        
        ttipi-ttapa
        
        ttipi@encomix.es
        Herriko Etxeko Plaza, 1
        E-31780 BERA 
        Tfnoa: (--) 3448 631188
        Faxa: (--) 3448 631291
        
        Gure eskariak
        gehiegizkoak izanez ez direlakoan eta aldez aurretik
        eskerrak emanez, agur bero bat ttipi-ttapatik. 
        Goraintziak.
        
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Aurreko aleak









    
        AURREKO
        ALEAK 
    




    
        
            

1996-ko Uztailaren 4a. 185. alea
        
        
    
    
        
            

1996-ko Irailaren 12a. 189. alea
        
        
    
    
        
            

1996-ko Irailaren 26a. 190. alea
        
        
    
    
        
            

1996-ko Urriaren 10a. 191. alea
                
            
        
        
    
    
        
            

1996-ko Urriaren 24a. 192. alea
            
        
        
    
    
        
            

1996-ko Azaroaren 7a. 193. alea
            
        
        
    
    
        
            

1996-ko Azaroaren 21a. 194. alea
            
        
        
    
    
        
            

1996-ko Abenduaren 5a. 195. alea
            
        
        
    
    
        
            

1996-ko Abenduaren 19a. 196.
                alea 
        
        
    
    
        
            

1997-ko Urtarrilaren 16a. 197.
                alea 
        
        
    
    
        
            

1997-ko Urtarrilaren 30a. 198.
                alea 
        
        
    
    
        
            

1997-ko Otsailaren 13a. 199.
                alea 
        
        
    
    
        
            

1997-ko Otsailaren 27a. 200.
                alea 
        
        
    
    
        
            

1997-ko Martxoaren 13a. 201.
                alea 
        
        
    
    
        
            

1997-ko Martxoaren 27a. 202.
                alea 
        
        
    
    
        
            

1997-ko Apirilaren 10a. 203.
                alea 
        
        
    
    
        
            

1997-ko Apirilaren 24a. 204.
                alea 
        
        
    






    
        &nbsp;
hasierakoa
 || 
erreportaia
 || 
elkarrizketa
 || 
herriz-herri
 || 
kirolak
 || 
jaiotzak-ezkontzak-heriotzak
        || 
irakurleak
        idazle
        (berria)
|| 
aurreko aleak
    










malerreka





src="images/minitttipittapa.gif" alt="ttipi-ttapa" width="200"


1997-ko Maiatzaren 8a-
205. zenbakia



    
        
MALERREKA 
    



&nbsp;


&nbsp;


    SUNBILLA
    &nbsp;




    
        
            Igerilekuko
            zerbitzua hartzeko eskaintzak maiatzaren 15erako
            presentatu behar dira
        
        Berriz
        ere lapurrak sartu dira Ulibeltzak elkartean
        Josune
        eta Isabel
        Uda honetan, igerilekuetako
        zerbitzuaren ardura hartzeko lehiaketara presentatu nahi
        duen guziak datorren ortzeguna (maiatzaren 15a) arteko
        epea izanen du bere proposamena Herriko Etxean
        aurkezteko. Egun horretako eguerdiko 12etan akituko da
        epea. 
        Lehiaketako kondizioak edo baldintzak Herriko Etxeko
        idazkaritzan biltzen ahal dira.
        Lapurrak sartu dira berriz
        Ulibeltzak elkartean
        Joan den apirilaren 23an, ortzeguna, goizaldeko
        bostak aldera, lapurrak ibili ziren Ulibeltzak elkartean.
        Honekin bosgarren urtea da ebasten dutela. Oraingoan,
        diru pixarraren bat eraman zuten, baina okerragoak izan
        dira sortu dituzten kalteak eta hondamenak. Telebista
        jardinean agertu zen eta seguraski, bizilagun batek bere
        etxeko argiak bixtu zituenean izittu eta alde egin zuten.
        Lehen jaunartzea egin zuten
        hamar haurrek
        Apirilaren 27an ospatu zuten beraien lehen
        urtebetetzea herriko hamar neska-mutikok. Eguraldiak
        lagundu ez bazuen ere egun ederra izan zen Jon Alzuri,
        Ander Alzuri, Aitor Alzuri, Urko Ibarra, Xabier Arretxea,
        Jaione Agirre, Berexi Arrieta, Izaskun Espelosin, Beatriz
        Sanzberro eta Sara Sanzberrorentzat. Jantzi berekin
        ekainaren 1ean aterako dira, Korpus Kristiko prozesioan. 
        
    







    
        
            DONEZTEBE
        
        

            
                
Herriko bestetan Kasino
                elkarteko ostatua errentan emanen dute
                Honela
                erabaki zuten bazkideek batzarrean
                Txema
                ALDABE
                Kasino elkarteko ostatua
                errentan eman nahi da aurtengo San Pedro
                bestetarako. Horixe erabaki zuten bazkideek
                apirilaren 25ean egindako bileran. Honetan
                interesa duenak, elkarteko presidentea den
                Ramontxo Etxebesterengana jo behar du. 
                Gai honetaz gain, etxe barreneko lanak auzolanean
                egitea erabaki zuten. Eraberean, berriki egindako
                teilatuaren konponketaren kostoa (2.100.000
                pezeta) eta ordainketaren berri ere eman zen.
                Aipagarria da, 200 bazkide dituela Kasino
                elkarteak eta 22 bertzerik ez zirela agertu
                bilerara. Gaur egun, bazkideko urteko-kuota
                10.000 pezetakoa da eta bazkide berrien onartzea
                nahiz presidente berriaren aukeraketa
                hilbeltzaren 6an eginen da, urtero bezala.
                Bilera honetan, arau edo norma bat betetzea
                eskatu zen: elkartea erabiltzen duten guziak
                txukunak izatea eta erabilitako tresneria
                (ontziak, platerak&#133;) ongi eta garbi biltzea.
                Berrogei lanetik
                goiti aurkeztu ziren kartel eta orri-bereixgarri
                lehiaketan
                Liburuaren Eguna dela eta berrogei
                lanetik goiti aurkeztu dira kartel eta
                orri-bereixgarrien lehiaketan. Lan hauek
                eskoletako haurrek eginak dira eta lan hauekin
                erakusketak eginen dira Doneztebeko Eskolan,
                Euskararen Astearen barnean, hau da, aste honetan
                eta Doneztebeko liburutegian.. Lan hoberenak
                sarituak izateaz gain, gero erabiliak izanen dira
                kartel eta orri bereixgarriak egiteko.
                Liburuaren Egunean liburutegian egindako ipuin
                emanaldiak arrakastatsuak izan ziren, ehun
                lagundik goiti elkartu baitziren bi saioetan.
                Eraberean, aipatzekoa da eskoletan egun hau
                finkatzea lortu dela.
                Honen inguruan, Doneztebeko zinean antolatu zuen
                antzerki saioa erdara hutsean izan zen, eta hori
                aski ez izanik, aurkezpenak ere gazteleraz egin
                zituzten.
                Oskorriren
                kontzertua asteazkenean
                Oskorri taldea eta Pub ibiltariak
                maiatzaren 7an, asteazkenean, arratsaldeko 8etan
                joko du Bordatxon eta ez 9an, aintzineko alean
                aipatu genuen bezala.
                Oskorri eta pub ibiltaria izeneko kontzertu hau
                Doneztebeko Udalak antolatu du, Nafarroako
                Gobernuaren laguntzarekin.
                Malerrekan banatutako ttipi-ttapa aldizkarietan
                jasoko duzuen diptikoan, kontzertu honetan
                abestuko diren kantuak ageri dira.
                40 haurretatik 39
                euskarazko ereduan matrikulatu dira
                39 haur D ereduan eta 1 A ereduan
                matrikulatu dira Malerrekan heldu den
                ikasturterako. Donezteben 30 haurrek eman dute
                izena, 29k D ereduan eta 1 A ereduan. Eskola
                duten herrietan denak euskarazko ereduan
                matrikulatu dira.
                Irigoien
                arraindegia itxi da
                Elizatariko karrikan zegoen Irigoien
                arraindegia itxi egin dute. Arraindegi bakarra
                izanen da orai Donezteben.
                
            
        
    


&nbsp;


    MALERREKA




    
        
Kezka sortu da Gizarte Segurantzaren
        bulego berriarekin
        Ez dago
        segurtatua arduraduna euskalduna izanen denik
        Ttipi-ttapa
        Gizarte Segurantzak laister
        Malerreka, Bortziriak, Bertizarana, Baztan eta
        Leitzaldeko jendeari arreta eta informazioa eskaintzeko
        zentru bat zabaltzeko asmoa du Doneztebeko Herriko Etxe
        zaharreko lehen solairuan.
        Halere, bertan arituko diren hiru funtzionariak
        eukaldunak izatea segurtatzerik ez dela-eta, kezkatuta
        daude LAB, ELA, CCOO eta UGT sindikatuek eta dagoeneko
        zenbait baldintza betetzea eskatu diote Gizarte
        Segurantzaren Institutuak Nafarroan duen ordezkariari.
        Erran bezala, hiru langile arituko dira Doneztebeko
        bulegoan eta lehen lan-deialdiaren arabera, arduradunak
        ez du euskara jakin beharrik izanen. Beraz, ez da
        Euskararen Legea eskatzen duena beteko. Hori bai,
        «euskaldunekin harremanatzeko kapazidadea» izatea
        eskatzen zaio deialdi berean funtzionari honi, postuak
        berezkoak dituen bertze zenbait baldintzekin batera. «Ez
        dakigu nola elkar ulertuko duten euskaldun eta erdaldun
        batek, lehenengoa gazteleraz solastera behartuz ez bada»
        diote. Bertze bi funtzionariek euskara jakin beharko
        dute, lanpostuaren jabe egiteko.
        Gai honetaz solasteko bilera bat eginen da maiatzaren
        9an, arratsaldeko 7etan Mankomunitateko bulegoetan.
        Doneztebeko Industri
        Mankomunitateak 25 milioi terdiko aurrekontua onartu du
        1997ko aurrekontu arrunta jendaurrean egon den
        bitartean erreklamaziorik aurkeztu ez denez gero,
        Doneztebeko Industri Mankomunitateak hau behin betikoz
        onartzea erabaki zuen azken batzarrean.
        25.513.765 pezetako sarrera-irteerak aurrikusi ditu
        Industri Mankomunitateak aurtengorako. Gastuetan,
        kapitulurik inportanteena inbertsioena izanen da 16
        milioi terdirekin &#150;sarreretan bertze horrenbertze,
        inbertsio errealen &#150;. Kapital transferentzietan
        bortz milioi eta 2.775.075 pezeta transferentzi
        arruntetan gastatuko dira. 
        Eratsungo bideak eta
        Zumarreztako zubia moldatzeko deialdia
        Eratsungo zenbait bide moldatzeko eta Zumarrezta
        errekako zubia berregiteko lanak kontratatzeko lehiaketa
        deialdia luzatu du Herriko Etxeak. Hasierako aurekontua
        21.904.883 pezetakoa da eta proposamenak Herriko Etxeko
        bulegoan aurkeztu behar dira maiatzaren 19ko egurdiko 2ak
        baino lehen. Behin lanak adjudikatuta, hiru hilabeteko
        epea izanen da horiek akitzeko.
        Mediku eta erizain bat
        gehiago eskatu du Malerrekarako Osasun Kontseiluak
        Eskaera hau Nafarroako Gobernuari egin dio
        Malerrekako Osasun Kontseiluak, hala erabaki baitzuen
        apirilean egindako bileran. Eskaera honen arrazoia:
        Doneztebe-Bertizarana atenditzen duten medikuak eta
        erizainak lanei aurre egiteko izaten duten ezintasuna.
        Doneztebe eta Bertizaranan 2.000 bizilagunetik goiti bizi
        dira. Kopuru honi behar bezala erantzuteko ez dute
        denbora aski, Nafarroako kopururik altuenetakoa delarik
        mediku bakar eta erizain bakar batendako. Bertzalde,
        ikusirik herri hauek non dauden, aurrikusi behar da
        kontsultara gero eta jende gehiago etorriko dela,
        karreterak hobetu direlakoz, jendearen etorrera
        haundiagoa izanen delakoz, etab&#133;
        Guzi horrengatik, Malerrekako Osasun Kontseiluak bilera
        eskatu dio Nafarroako Osasun Kontseiluari, hemen dagoen
        arazoa moldatzeko.
        Osasun Kontseiluan parte hartzen dute Malerrekako udal
        guzietako ordezkariek, eskoletako kontseiluek, Osasun
        Zentroko bi ordezkarik eta Nafarroako Administrazioko bi
        ordezkarik.
        Futuroscope ikusteko
        ikasbidaia
        Futuroscope ikusteko bidaia antolatu zuten
        frantsesa ikasten ari diren ikasleak. Frantziako Poitiers
        herrira 45 ikasle eta 3 irakasle joan ziren apirilaren
        16tik 18ra, DBHko 3. mailako zortzi ikasle eta
        gainontzekoak Lekarozen ari direnak. Lehenbiziko egunean
        hiria ikusi eta frantsesa praktikatu zuten. Hurrengo
        egunetan bertako parke teknologikoa, zine dinamikoa,
        etorkizuneko hiru dimentsioak eta bertzelako
        ikuskizunetaz gozatu ondotik, 18an itzuli ziren etxera.
        (Argazkian)
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









leitza





src="images/minitttipittapa.gif" alt="ttipi-ttapa" width="200"


1997-ko Maiatzaren 8a-
205. zenbakia



    
        
LEITZALDEA
    



&nbsp; 



&nbsp;

&nbsp;

&nbsp;

GOIZUETA



    
        
&nbsp;
        Leitzako
        Zahar-Etxearen proiektua bultzatuko du udalak
        Horrela
        erabaki zen apirilaren 23ko batzarrean
        Esteban
        AROZEN
        Gure zonaldeko hamar
        udalerrientzako Nafarroako Gobernuak bultzatzen duen
        Zahar-Etxearentzako lau proiektu zeuzkan korporazioak
        mahai gainean, apirilaren 23an egindako plenoan, Leitza,
        Larraun, Lekunberri eta Betelukoak, hain zuzen.
        Guztiak aztertutakoan, Leitzakoari emango dio Goizuetak
        bere apoioa, horrela erabaki baitzuten ahobatez herriko
        kontzejalek.
        Pili Untxalo alkatesak ondorengo arrazoi hoiek ematen
        zizkigun hartutako erabakia azaltzerakoan. «Leitzako
        proiektua ekonomikoki bideragarria da eta teknikoki ona.
        Gainera, kontutan izan dugu herri hori dela Goizuetatik
        hurbilen dagoena eta autobusez komunikatua dagoen
        bakarra».
        Nafarroako Gobernuak baiezkorik emango balio proiektu
        honi, 52 plazako Zahar-Etxea egingo litzateke Leitzan.
        Etxearen kostoa 250 milioi pezetakoa izanen litzateke.
        Dirutza hau estaltzeko Diputazioak 100 milioi emango
        lituzke, Leitzako udalak 27, herri horretako parrokiak 8
        eta gainerako udalek 15. Falta diren beste 100 milioiak
        kredituen bidez eskuratuko lirateke.
        Goizueta eginez...
        lau-orriko aldizkaria kaleratu zuen joan den
        astean Herri Batasunak. Azalean depuradoraren berri
        ematen da, 2. orrian berriz, udalak eskeintzen dituen
        zerbitzu garrantzitsuenen kostoa, eta diru sarrera
        haundienak nondik datozen adierazten da. 3.ean
        Alternatiba Demokratikoa zer den azaltzen da eta
        azkenik,herriko hainbat notizi ematen dira, bi
        bertsorekin batera.
        Mus eta truk txapelketak
        Umore Onak 17. aldiz antolatu dituen mus eta
        truk txapelketak apirilaren 19an eta 26an jokatu ziren.
        Musean Eugenio Jaka eta Antton Goizueta izan ziren
        garaile, Manuel Ansa eta J.Antonio Apezetxearen kontra
        jokatutako finalean. Trukean Iker Apezetxea eta Josu
        Narbartek irabazi zuten. Silverio Apezetxea eta Julio
        Alsua izan ziren txapeldunorde.
        
    



&nbsp;

&nbsp;


    ARESO




    
        
&nbsp;
        Udalarekin
        dituzten zorrak kitatzen ari da jendea 
        Dagoeneko
        milioi bat baino gehiago bildu da
        Juana
        Mª SAIZAR
        Aurreko ale batean aipatu genuen
        bezala, 1993 eta 1996 urteen arteko udalarekiko zorrak
        garbitzen ari dira. Dagoeneko, bildu den dirua, 1.100.000
        pezeta izan da eta beste milioi bat oraindik kobratu
        behar omen da. Zordunen zerrenda publikoki azalduko dute
        Herriko Etxean eta bertatik pasa beharko da jakiteko zor
        horiek benetakoak edo gaizki ulertuak diren.
        Katekesi Eguna
        Apirilaren 19an, Orreaga eta Garraldan ospatu
        zen Katekesi Eguna. Aresoko ume gutxi izan genituen
        ordezkari bezala. Joatea pentsatua zeukaten batzuek
        pilota partiduak jokatu behar izan zituzten, pilota
        eskoladagoeneko martxan baita.
        Lurrikara
        Apirilaren 28an, herrian lurrikara txikia sumatu
        zen goizeko 9,30ak aldera. Ez zuen kalterik sortu.
        
    



&nbsp;

&nbsp;&nbsp;LEITZA



    
        
            &nbsp;
            Oskorri,
            Kukubiltxo eta Kepa Junkeraren emanaldia, Kultur
            Asteko ekitaldi nagusia
        
        Maiatzaren
        17an, arratseko 8,30etan frontoian izanen da
        Joseba
        AZPIROZ
        Aurtengo Kultur Astea maiatzaren
        17tik 28ra izanen da. Urtero bezala erakusketak,
        kontzertuak, diapositiba emanaldiak, mahainguruak, herri
        bazkaria eta beste hainbat izanen badira ere, aurtengo
        ekitaldi garrantzitsuena Oskorrik eskainiko duen
        kontzertua izanen da seguruenik. Kontzertu hau,
        maiatzaren 17an, iluntzeko 8,30etan Amazabal pilotalekuan
        izanen da. Sarrera 1.000 pezeta kostako da aurrez hartuz
        gero eta 1.200 pezeta takilan.
        David Alonso donostiarra
        nagusitu zen Herri Krossean
        Euria eta hotza izan genituen Aurrera kirol
        elkarteak antolatutako herri krossean. Halere, ia 200
        lagunek parte hartu zuten aurtengoan eta Donostiako David
        Alonsok irabazi zuen senior kategorian. 30 minutu eta 52
        segundutan egin zituen hamar kilometroak, errekorretik
        minutu bat eta hiru segundura geldituz. Nesketan
        Andoaingo Mª Luisa Irizarrek irabazi zuen; beteranoetan,
        Billabonako Luis Mari Lekuonak; jubeniletan, Leitzako
        Ainara Zabaletak; infantiletan Iñaki Mihurak; alebinetan
        Oinatz Bengoetxeak eta benjaminetan Mikel Iriartek.
        &#145;Oskar Etxera&#146;
        Herri Ekimena
        Hilaren 3rako iragarrita zegoen Oskar Astibiaren
        askatasunaren aldeko herri ekimenaren aurkezpena.
        Dakizuenez leitzar intsumitu gaztea Iruñeko espetxean
        daukate. Epaile batek fiantzarik gabeko behin-behineko
        askatasuna eman badio ere, &quot;juez de vigilancia
        penitenciaria&quot; delakoak askatasun eskubide hori
        ukatu dio. Gauzak horrela, eta herritarren gehiengoa
        derrigorrezko soldaduskaren aurka dagoelakoan eta
        etorkizuneko gazteek soldaduskara joan beharrik izan ez
        dezaten ematen ari denaz jabetu eta eskertzeaz gain,
        herri ekimena osatzen dutenentzat, ezinbestekoa da
        Oskarren baldintzarik gabeko askatasuna lortzea. 
        Hori da, eta ez besterik, «Oskar Etxera» herri
        ekimenaren helburua eta lan horretan parte hartzeko
        gonbitea luzatu dute. Larunbat honetan, maiatzak 10,
        eginen den manifestazioan parte hartzeko deialdia ere
        luzatu dute.
        Jubilatuen antzeslana
        Maiatzaren 9an, ostirala, iluntzeko 8etan eta
        herriko zineman, Leitzako jubilatu taldeak «Aberatsak
        holaxe egiten» antzeslana eskainiko du.
        Sutarako egur-loteak
        Sutarako egur-loteak eskatzeko, hilaren 20a
        arteko epea dago. Gaitz egurra eskatzen dutenek ere, epe
        berdina izanen dute. Egurraren truke, auzolanean egun bat
        egin beharko da.
        Udalarekiko zorrak
        kitatzera
        Azken urteotan zergak (ura, zaborrak,
        kontribuzioak, ibilgailuen gaineko zerga&#133;) ez
        ordaintzeagatik zorrak dituztenei ondasunak enbargatzeko
        erabakia hartu du udalak. Gaur egun 8 milioitik gorako
        zorra dago kontzeptu horiengatik.
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









baztan





src="images/minitttipittapa.gif" alt="ttipi-ttapa" width="200"


1997-ko Maiatzaren 8a-
205. zenbakia



    
        
BAZTAN
    



&nbsp; 

&nbsp;

BAZTAN

&nbsp; 



    
        
 
Baztandarren Biltzarra ospatuko den
        edo ez, airean dago oraindik
        Joan den
        ortziralean biltzekoak ziren aferaz solasteko
        Joseba
        IGARABIDE
        Aurten oraindik airean dago
        Baztandarren Biltzarra eginen den edo ez. Gan den
        ortziralean biltzekoak ziren gai honetaz solasteko.
        Jakina denez, Baztandarren Biltzarrean jende gaztea sartu
        da eta antolaketa lanak haundiak direnez, laguntza eskatu
        dute. Dagoeneko hogeitamahiru edizio bete dituen besta
        honek aitzinera segi dezan, denon borondatea beharrezkoa
        izanen da.
        Pegatina eta leloa
        hautatzeko lehiaketa
        Doike Baztango euskara taldeak, pegatinen
        diseinua eta leloa hautatzeko lehiaketa antolatu du.
        Maiatzaren 17an akituko da lanak aurkezteko epea.
        Helbidea: Doike Euskara taldea, 13. Postakutxa, 31700
        Elizondo.
        ONCEk antolatutako
        lehiaketan Elizondoko Lanbide Eskolako ikasleak irabazle
        ONCE erakundeak 13. urtez
        antolatutako Eskola lehiaketan lehenbiziko saria eskuratu
        zuen argazkian ageri den Elizondoko Lanbide Eskolako
        taldeak, 15 eta 18 urte arteko mailan. Lehiaketan, ordea,
        Elizondoko Batxilergoko lehen mailako talde guziek hartu
        zuten parte, Nafarroako bertze 1.250 ikaslerekin batera.
        Lehiaketaren xedea, itsu eta ezinduekiko elkartasuna
        erakusteko eta bizia errazteko inbentoak egitea zen.
        Bertzeak bertze, maletak aurkitzeko dispositibo
        elektronikoa, edari-makinetan edaria aukeratzeko modua
        eta hiri-autobusetan, itsuak nahi duen markesina nahiz
        autobusa topatzeko sistemak asmatu zituzten Lanbide
        Eskolako ikasleek.
        Argazkia: MENA
        Pirinioetako Lan
        Komunitateko kideak Baztanen bildu ziren
        Pirinioetako Lan Komunitatearen batzarra burutu
        zen maiatzaren 24 eta 25ean Lekarozen. Mendi katearen bi
        aldetako eskualdetako lehendakariak espero baziren ere,
        azken orduan Pujol eta Ardanza ez ziren etorri.
        Miguel Sanz nafarrak, erakunde honetako lehendakaritza
        Andorrako presidenteari pasatu zion bi urterako eta
        egitura mailan zenbait aldaketa onartu ziren.
        Baztango Gazte Asanbladak
        «Intsumisioa kuarteletan» gaiari buruz
        solasaldia burutu zuen gan den asteazkenean.
        Nafarroaren Egunera 
        hainbat baztandar hurbildu zen Baigorrirat.
        Eguraldi euritsuak &#150;ez dugu txarra zenik erranen,
        nekazariek ederki etorri baitzaie&#150; ez zituen
        baztandarren animoak kokildu. 
        Elizondoko bestak 
        Aurtengo Santiago besten antolaketan hasteko
        bilera burutu zen. Pixkanaka ekitaldiak zehazten joanen
        omen dira.
        Baztango ehiztari eta
        arrantzale
        elkarteko kideak Nafarroako Ehizi Federazioko
        ordezkariekin bilduko dira maiatzaren 17an, arratseko
        7etatik aitzinera Arizkunenea Kultur Etxean.
        Ana Marin
        margolariaren lanak ikusgai daude Londongo
        Espainiako enbaxadan 30a arte.
        Baztan ikastolak Kultur
        Aste arrakastatsua burutu berri du
        Urtero bezala, Baztan ikastolak bere Kultur
        Astea ospatu du, Kirola eta Osasuna lemapean. Apirilaren
        15ean ikasle batzuk Urdazubitik Sararako ibilbidea egin
        zuten, bertze batzuk Donostian filme bat ikusi eta
        Txiki-Park bisitatzen zuten bitartean. Iruretagoiena
        medikuak, bere aldetik Kirola eta osasunari buruzko
        soladaldia eskaini zien gurasoei. Biharamonean, Natxo
        Barriuso eta Txus Lizarragak izotz eskaladari buruzko
        filminak eman zituzten. Apirilaren 17an, Fregoli taldeak
        Pepino berde, tomate gorri, txokolate zopa batengatik
        antzeslana eskaini zuen. Apirilaren 18an herri kirolaren
        eguna ospatu eta 20an, Doneztebetik Igantziko
        Bentetaraino joan-etorria egin zuten trenbide zaharretik.
        Kultur Astea akitzeko, apirilaren 26an guraso eta
        ikasle-ohien arteko herri kirol proba konbinatuak burutu
        ziren.
        Berroetako
        bestak maiatzaren 16tik 18ra ospatuko dira
        Igandean,
        pilota eta futbito partiduak jokatuko dira
        Basaburuako lehen besta hauek
        honako egitaraua izanen dute:
        Maiatzaren 16a, ortzilerie
        Arratseko 8,30etan altxaferoa bestei hasiera
        emanez. Gero Doneztebeko txistulariak ibiliko dira
        herrian barna. 10etan herri afaria Joxe Angel
        akordeolariarekin.
        Maiatzaren 17a, larunbata
        12etan haurrendako jokoak. 12,30etan mus
        txapelketa. 2,30etan zikiro-jatea Bixente
        akordeolariarekin. Gauerditik goizaldeko 4,30ak arte
        dantzaldia EQUUS taldearekin.
        Maiatzaren 18a, igandea
        12etan Meza Nagusia Elizondoko koralarekin.
        Ondotik, pilota partiduak: Jubenilak eta infantilak.
        Partidak akitzerakoan hameketakoa banatuko da. 7etan,
        hiru talderen arteko futbito txapelketa: Xanpale,
        Basaburua eta Arraioz. 8etatik 11etara Amaia eta Kristina
        trikitilarien emanaldia, Nafarroako Gobernuaren
        laguntzaz. Honenbertzez akabera emanen zaie aurtengo
        bestei.
        Basaburuan konponketak 
        Berroetako elizan kalefakzioa jarri eta
        pintatzen ari dira. Almandozen berriz, herriko karrikak
        zolaberritzeaz gain, azerak egin dituzte. Zigan ere,
        Putxiriko bidea konpondu dute auzolanean.
        Legateko Eguna
        ospatu zen maiatzaren 3an, Santa Kruz eguna zela
        probextuz. Aurten Aita Carlosek ezin izan zuen parte
        hartu eta honenbertzez, ez zen mezarik izan.
        &nbsp;
        Maketa
        plazaratuko du Elizondoko akordeolari orkestak
        Maiatza
        bukaerarako salgai egonen da
        «Azkeneko sei-zazpi urteotan
        egindako lana biltzeko asmoarekin» maketa bat
        plazaratuko du Elizondoko akordeolari orkestak. Gaur egun
        27 lagun ari dira orkesta honetan, batzuk hasieratik
        daudenak eta bertze batzuk urtez urte sartzen joan
        direnak. «Batzuk uzten dute, lana dela eta, bertzeak
        berriak sartzen dira&#133; bertzeekin batera aritzen ahal
        direla ikusten dudanean jende berria sartzea gustatzen
        zait, eurentzat ere motibazio bat delakoz» dio
        Iparragirre zuzendariak. Guztira berrogeitamar soinulari
        inguru pasatu izanen dira taldetik, bere ustez.
        Maketari dagokionez, apirilaren 19an grabatu zuten
        Iruñeko Arion estudioetan eta zortzi musika-konposizio
        bilduko ditu. Zuzendariaren erranetan, jende aunitzen
        ustez, orkesta musika gauza serio eta pisua da, baina lan
        honetan «mami pixko bateko piezak izanagatik,
        belarrirako atseginak eta arinak izatea saiatu naiz. Bi
        izenburu errateagatik, &#145;El sitio de Zaragoza&#146;
        eta Straussen &#145;Marcha Ravelski&#146; aipatuko
        nituzke. Gure mailarako musika polita eta lana eskatzen
        duena da».
        Maiatza ondarrerako salgai
        Maketa maiatza bukaerarako jasoko dute eta
        salgai egonen da 1.000 pezetaren truke. Zinta kopuru bat
        orkestakoek beraiek salduko dute epe baten barnean,
        beraien lanaren ordainetan. «Hortik ateratzen den dirua
        orkestarako gauzak erosteko enplegatuko da, gauzak
        hobetzen joateko». Zintaren aurkezpena, ikasturte
        bukaerako kontzertuarekin batera egiteko intentzioa dute.
        Hogeitazazpi
        kideak
        Iñaki
        Etxandi (Irurita)
        Joseba
        Urtasun (Irurita)
        Itziar
        Torres (Elizondo)
        Maria
        Mendiburu (Elizondo)
        Asier
        Azurmendi (Elizondo)
        Izaskun
        Iparragirre (Elizondo)
        Mikel
        Iparragirre (Elizondo)
        Virginia
        Alvarez (Elizondo)
        Enea
        Arretxea (Elizondo)
        Izaskun
        Arregi (Elizondo)
        Irune
        Etxeberria (Arraioz)
        Beatriz
        Altzuart (Arraioz)
        Miren
        Oteiza (Erratzu)
        Joseba
        Etxandi (Erratzu)
        Monica
        Migeltorena (Legasa)
        Jon
        Iriarte (Oronoz)
        Izaskun
        Iturriria (Erratzu)
        Beatriz
        Irisarri (Elizondo)
        Enara
        Mitxeltorena (Elizondo)
        Aintzane
        Ramos (Irurita)
        Ana
        Lidia Lazkano (Arraioz)
        Silvia
        Laurnagarai (Arraioz)
        Josune
        Navarro (Arraioz)
        Javier
        Ariztia (Oronoz)
        Mª Jose
        Urrutia (Arizkun)
        Agurtzane
        Goienetxe (Arizkun)
        Mirian
        Goienetxe (Elizondo) Baxua
        &nbsp;
        
        &quot;Akordeoia
        ikasteko lana egin behar da, baina nere asmoa gustoko
        lana izatea da&quot;
        Miguel
        IPARAGIRRE Zuzendaria 
        Elizondoko musika eskolak bederatzi
        urte baditu ere, akordeolari orkesta orai dela zazpi urte
        sortu zen. «Kontserbatorioaren bidez eta azterketak
        eginez ari ziren umeak baziren, baina horrekin aspertzen
        ziren&#133; Batzuk zerbait ikasi nahi zuten, karrera bat
        egiteko aspiraziorik gabe. Orduan jendeak solfeoa utzi
        eta etxean jotzen zuen. Ume horiei motibazio bat eman
        nahiean sortu nuen akordeoi orkesta» dio Miguel
        Iparragirre zuzendariak.
        Orain musika eskolari ongi etorri zaio talde instrumental
        bat izatea, LOGSEak ekarri duen aldaketarekin
        «subentzioa hartzeko musika eskolek ahots talde bat eta
        instrumento talde bat izan behar duelakoz».
        Iparragirrek onartu duenez beraien lana plazaratzeaz
        gain, «diru pittat biltzeko asmoa ere badugu eta maketa,
        hori lortzeko modu bat da». Izan ere, udal orkesta
        baldin bada ere «ezin dugu beti Herriko Etxean diru
        eskean ibili, nahi baino gehiagotan ezezkoa adituko
        baitugu». Duela bizpahiru urte akordeoi baxua eskuratu
        zuten udaletik, baina orain, errate baterako,
        anplifikadore handiago baten eta perkusione pixko bat
        sartzearen beharra sumatzen dute.
        «Akordeoia ikasteko lana egin behar da noski, baina nere
        asmoa da gustoko gauza bat bezala hartzea, ez dadila
        arras lana izan». Hori da Miguel Iparragirrek erran
        diguna eta horretarako, estudioan grabatzen sartzea eta
        beraien musika zinta baten aditzea gauza polita izan dela
        uste du zuzendariak.
        
    




    
        
            &nbsp;
        
    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Saraldea





src="images/minitttipittapa.gif" alt="ttipi-ttapa" width="200"


1997-ko Maiatzaren 8a-
205. zenbakia



    
        
SARALDEA
    



&nbsp; 

&nbsp; 

ZUGARRAMURDI



    
        
            &nbsp;
            Xareta
            lurraldeko produktuak eta berezitasunak Bilboko
            Nazioarteko Ferian
        
        Maiatzaren
        5etik 11ra zabalik egonen da
        Margari
        eta Koro
        Maiatzaren 5etik 11raino eginen den
        Nazioarteko Ferian Xareta elkarteak parte hartuko du,
        Xareta lurraldeak hartzen dituen lau herriak (Sara,
        Urdazubi, Ainhoa eta Zugarramurdi) ezagutzera emateko.
        Gan den urtean lehenbiziko aldia izanez errekista haundia
        izan zuen eta aurten ere berriro errepikatzea erabaki da.
        Han barna hurbiltzen bazarete pasa zaitezte Xaretako
        postutik, bertzerik ez bada ere, gasna edo urdaiazpiko
        pintxoak segurtatuak izanen dituzue.
        Manolo Sotok segituko du
        posadako arduradun bezala
        Obrak bukatu ondoren, Aste Saindurakoz edeki zen
        berriro Herriko Etxeko &quot;posada&quot;. Orain,
        apirilaren 23an enkantea egin da ea nork hartzen zuen
        hurrengo zortzi urtetarako. Enkantera pertsona bat
        bakarrik aurkeztu zen, Manolo Soto, orain arte posada
        zuen pertsona bera. Hori dela eta, Manolo eta bere
        familia izanen ditugu berriz Herriko Etxean. 
        Zorionak eta suerte ona izan.
        Baztan aldeko 
        zerri-hazleen bilera larunbat huntan Elizondon
        Larunbat huntan, maiatzak 10, eguerdiko 12etatik
        aitzinera bilduko dira Elizondoko Arizkunenea Kultur
        Etxean Baztan eta inguru honetako zerri-hazleak, AN
        kooperatibak deituta.
        Kukumiku taldea izanen da
        ekaineko gaupasan
        Ekainako gaupasarako azkeneko bilerako berriak
        hauexek ditugu: gaupasa ekainaren 21ean eginen da eta
        Kukumiku musika taldea arituko da (Sustraia taldetik
        ateratako musikariak). Bertze gainerako taldeak oraindik
        finkatu gabe daude. «Akelarre» antzerkia berriz ere
        herriko gazte taldeen gain izanen da. Eta herritarrei
        gogorarazi etxez-etxe Margari eta Iñaki ibiliko direla
        laguntza eske, urtero bezala.
        
    




    
        
            
                SARA
            
        
    




    
        
&nbsp;
        Joko
        berri eta trinketeko pala antxako txapelketak bukatu dira
        Orain
        laister Xokoko lehiaketa hasiko da.
        Jacqueline
        eta Mixel
        Hirutan hogei bikotek parte hartu
        du kanporaketetan eta lehiaketa apirilaren 12an bururatu
        zen. Txapeldunak, lau mailetan banaturik hauexek ditugu:
        4 en serie:
        Tapia eta Garat.
        3 en serie:
        Doyarzabal-Aramendi.
        2 en serie:
        Ezkurra-Onchalo.
        1 en serie:
        Lacroix-St. Jean.
        Joko berriko lehiaketa hau
        hirugarren aldikotz egiten da eta urtetik urterat
        errekista biltzen ari du.
        Ondoko astean, trinketeko pala antxako finalen aldia zen.
        Lehiaketa hau, urtarrilaren hastapenean hasi eta
        apirilaren 19an bukatu zen. Huntan ere, hirutan hogei
        bikote aritu ziren. Ondorioak, txapeldunei dagokienez,
        honako hauexek dira:
        3 en serie:
        Ubiria eta Garat.
        2 en serie
        A: Ezkurra eta Terreire. 
        2 en serie
        B: Mestelan eta Jauregi.
        1 en serie:
        Ladebat eta Halsouet.
        Orain laster xokoko lehiaketa
        hasiko da. Jadanik lautan hogeitamar plekariek bere izena
        emana dute.
        Zuhaitzen landatzeak
        1996ko erearoaren 7an Herriko Etxeak 418.600
        liberen gastua egitea onartu zuen oihana beiratu eta
        zuhaitzen landatzeko gisan. Gan den urtean 126.630
        liberen lanak egin dira eta aurten 142.000 liberenak
        izanen dira.
        Kargu berri baten sorkuntza
        Otsailaren 21ean herriko batzarrak erabaki du
        Jean Louis Ordoki hautetsia herriko ur eta ur-zikinen
        kudeatzailea izaitea. Bertze axuantak bezala, lan
        hunentzat ordaindua izanen da.
        Artistak loratzen
        Berrikitan Bixente Garcia eta Mariano Arrieta,
        Sarako bi margolarik bere lanak bildu dituzte eta hauek
        ikus daitezke Ttakoinen bordan (lezeetako bidean).
        Erakusketa hau egunero zabaldik dago.
        &nbsp;
        Herri
        Urrats-en edizio berri bat igandean Senperen
        «Euskara
        elez eta legez» lemapean ospatuko da
        Maiatzaren 11n
        iraganen da Senpereko aintziran Iparraldeko ikastolaren
        alde urtetik urtera antolatzen den Herri Urrats-en edizio
        berri bat, aurtengoan, Euskara elez eta legez lemapean. 
        Azken urteetan bezalaxe, Herri Urratsen bezperan, gaupasa
        izanen da Saran eta egitarau zabala prestatu da kari
        hortarakoz.
        Arratseko 8,30etan Saiberri eta GUK taldeak arituko dira.
        Gaueko 11etatik aitzin, Joxe Ripiau eta DUT. Ondotik,
        Maltzeta NEYM trikiti taldearekin dantzaldia. Xapre
        trikitilaria eta Zizkuitz-Izar txaranga ere Saran izanen
        ditugu, giro-jartzaile.
        Historia eta artearen
        aldetik interesa duten eraikuntzak moldatzeko
        dirulaguntzak
        Nafarroako Gobernuak 60 milioi pezetako
        dirulaguntza eman du esku pribatuetan dauden eta interes
        historiko-artistikoa duten eraikuntzak moldatzeko eta
        berritzeko.
        Eskualdeari dagokionez, 10.225.260 pezeta jasoko dira.
        Arraiozko Tiburcio Iturraldek 816.157 pezeta; Berroetako
        Miguel Angel Asiainek 1.034.467 pezeta; Doneztebeko Maria
        Zubikoak, 528.720 pezeta eta La Union kasinoak, 383.658
        pezeta; Elizondoko Rafael Olaizolak, Kasinoaren izenean
        1.765.289 pezeta eta Mª Luisa Reparazek 1.313.309
        pezeta; Erratzuko Francisco Jose Gazteluk 303.077 pezeta
        eta Basilio Iribarrenek 879.503 pezeta; Iruritako Antonio
        Elizaintzinek 581.733 pezeta; Lekarozko Miguel Goñik
        865.862 pezeta.; Lesakako Amparo Etxeberriak 1.495.722
        pezeta eta Oieregiko Dolores Cenigak 257.763 pezeta.
        
    




    
        
            
                &nbsp; 
            
        
    
    &nbsp;hasierakoa
 || 
erreportaia
 || 
elkarrizketa
 || 
herriz-herri
 || 
kirolak
    || jaiotzak-ezkontzak-heriotzak
    || 
irakurleak
    idazle 
(berria)
|| 
aurreko aleak


&nbsp;










Hasierako orrialdea






    
        1997-ko Ekainak 5- 207. zenbakia
    




    
        
 
        
        
        rectangle=" (44,207) (251, 235)  heriotza.htm"
        rectangle=" (189,157) (299, 180)  aurreko.htm"
        rectangle=" (9,149) (73, 186)  kirolak.htm"
        rectangle=" (93,63) (201, 79)  idatzidigute.htm"
        rectangle=" (211,22) (299, 66)  herrizhe.htm"
        rectangle=" (3,35) (92, 62)  elkarriz.htm"
        rectangle=" (101,6) (186, 32)  erreport.htm"
        rectangle=" (0,0) (10000, 10000)  index.htm"
        src="images/mapa.gif" border="0" width="300" height="247"


    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak





ttipi-ttapa

Herriko
Etxeko Plaza 1
31780 Bera (Nafarroa)

Tfnoa: 34-48-631188
Faxa: 34-48-631291

ttipi@encomix.es


    




Nafarroako Internet Elkartearen
 laguntzarekin egina: 
p@redestb.es













heriotzak eta ezkontzak





src="images/minitttipittapa.gif" alt="ttipi-ttapa" width="200"


1997-ko Ekainaren 5a-
207. zenbakia



    
        
EZKONTZAK-HERIOTZAK-JAIOTZAK
    



&nbsp; 

EZKONTZAK&nbsp; 



    
        
            Juan Migeltorena
                Bengoetxea eta Maria de los Santos Agote Beloki,
                Erratzu eta Donostiakoa, maiatzaren 17an.
            Francisco Javier
                Gaztelu Aizpuru eta Mª Sagrario Iturregi
                Bikondoa, Oronoz eta Elizondokoa,
                maiatzaren 17an.
            Francisco Javier
                Muñoa Otxoteko eta Mª Esther Chillón Mata,
                Lesaka eta Errenterikoa, maiatzaren 25ean.
            Txomin Etxarri
                Mujika eta Maite Telletxea Albistur,
                Areso eta Leitzakoa, maiatzaren 10ean.
            Jose Luis
                Etxepeteleku Mazizior eta Ana Mª Burgete Perez,
                Lesaka eta Berakoa, maiatzaren 17an.
        
        
    



&nbsp;

JAIOTZAK



    
        
            Haritz Barandarain
                Caballero, Aresokoa, apirilaren
                15ean.
            Uxoa Bertiz Ayuso,
                Elizondokoa, maiatzaren 5ean.
            Jon Aldabe
                Erdozain, Doneztebekoa, maiatzaren
                21ean.
            Joxean Elizalde
                Arratxea, Zubietakoa, maiatzaren
                13an.
            Jaione Telletxea
                Mendigutxia, Lesakakoa, maiatzaren
                8an.
            Mirari Etxepare
                Taberna, Lesakakoa, maiatzaren
                19an.
            Xabier Etxegarai
                Altuna, Lesakakoa, maiatzaren
                21ean.
            Joana Ramirez
                Romero, Lesakakoa, maiatzaren 23an.
            Andoni Arriola
                Alava, Lesakakoa, maiatzaren 21ean.
            Manex Moreno
                Huarte, Leitzakoa, maiatzaren
                15ean.
            Leire Onsalo
                Danboriena, Aresokoa,
                maiatzaren 25ean.
            Andoni Lazkanotegi
                Matxiarena, Berakoa, maiatzaren
                12an.
            Maite Altzuguren
                Ramos, Berakoa, maiatzaren 18an.
            Xabier Sanzberro
                Telletxea, Etxalarkoa, maiatzaren
                14an.
            Haizea Txoperena
                Conde, Igantzikoa, maiatzaren 18an.
            Xabat Matxikote
                Sein, Igantzikoa, maiatzaren 22an.
        
        &nbsp; 
        
    



HERIOTZAK&nbsp; 



    
        
            Lucia Ijurra
                Goñi, Elizondon, maiatzaren 13an,
                87 urte.
            Manuel Gamio
                Iturbide, Zigakoa, maiatzaren 13an,
                85 urte.
            Jose Mª Irigoien
                Perotxena, Gartzaingoa, maiatzaren
                18an, 86 urte.
            Jose Mª Urrutia
                Bikondoa, Lekarozkoa,
                maiatzaren 19an, 89 urte.
            Fermin Iglesias
                Gimenez, Elizondon, maiatzaren
                22an, 76 urte.
            Mª Blanca
                Fernandez Ugalde, Elizondon,
                maiatzaren 26an, 65 urte.
            Matias Huizi
                Leonet, Beintza-Labaienen,
                maiatzaren 20an, 79 urte.
            Justo Mazizior
                Larralde, Lesakakoa, maiatzaren
                20an, 89 urte.
            Sebastiana Igoa
                Irigoien, Berakoa, maiatzaren 16an,
                91 urte.
            Ramona Altzuguren
                Pikabea, Berakoa, maiatzaren 17an,
                92 urte.
            Manuel Zapirain
                Salaberria, Berakoa, maiatzaren
                21ean, 75 urte.
            Mª Antonia Mujika
                Pellejero, Aresokoa, maiatzaren
                20an, 85 urte.
            Juan Onsalo
                Arraiago, Aresokoa, maiatzaren
                16an, 73 urte.
        
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









erreportaia







1997-ko Ekainaren 5a-
207. zenbakia



    
        
ERREPORTAIA 
    






    
        
            &nbsp;
            Sarako
            harriketariak
            Ez
            dira eskultoreak, bainan harriak landuz irabazten
            dute jornala. Areharria, granitoa, kuartzoa,
            kareharria... eta guk bazenik ere ez genekien bertze
            zenbait harri klaserekin gauza arras politak egiten
            dituzte. Sarako harrobi ondoan dagoen
            &#145;Piriniotako Harriak&#146; izeneko lantegian
            egondu ginen, bertan aritzen diren 15 langileetako
            batekin solasean, Ramuntxo Sorrondorekin, enpresako
            sozioa eta saltzaile lanetan ibiltzen dena. Sarako
            lantegia eta Azkaingo almazena bisitatu eta
            inguruotako etxeak apaintzen dituzten harriak nola
            lantzen diren ikasi genuen.
            Testua:
            Asier Gogorza
            Aspaldidanik heldu zaie saratar
            hauei harriekiko atxekimendua, aitak erakutsi
            baitzien harriak berexi eta lantzen. «Gure aitak
            harrixabalak edo losak egiten zituen lehenago,
            Atxuria aldean ateratako harri gorri eta grisarekin»
            erran digu Ramuntxo Sorrondok. Egun Baigorritik
            material aunitz ekartzen dute Sorrondotarrek. Izan
            ere, azken hamar urteotan Ramuntxo eta Pantxito
            Sorrondo anaiek eramaten dute &#145;Piriniotako
            Harriak&#146; izeneko enpresa, aitak erakutsitako
            bidea segituz. 
            Italia, Portugal,
            Brasil...
            Handik eta hemendik ekarri ohi dute Sarako
            lantegian lantzen den harria, inguruotako harrobi eta
            mendietan bezala atzerrian ere bilatzen baitute,
            prezio eta kalitateari aunitz erreparatuz: harri
            grisa eta beltza, Baigorriko harrobitik ekartzen
            dute, «areniska edo hareharri horia, berriz,
            Larrungo behere hortan arras ona ateratzen dugu,
            batzutan bloke osoak garraiatzen ditugu. Areniska
            gorria, berriz, Baztanen erosten dugu, Legate eta
            Irurita aldean badago ainitz», azaldu digu
            Ramuntxok. Bainan azken urteetan enpresak gero eta
            gehiago begiratzen du kanpoaldera eta mundu mailako
            merkatuan dauden bertze harri klase batzuri ere
            probetxua ateratzen hasi dira:«kuartzoa eta lapitza
            Galizian erosten dugu, kaliza edo kareharria,
            Frantziako erdialdean, eta horrela&#133; Italia eta
            Portugaleko harriak ere ekartzen ditugu, eta azken
            aldi hontan Brasilekoak ere bai, prezio onean
            gainera. Halere brasildar hauek ez dira fidatzekoak,
            batzutan hagitz harri ona eta bertzetan eskasa
            bidaltzen baitute!». 
            &quot;Klase guzitako
            harriak lantzen ditugu&quot;
            Kanposantuetako oroitarriak, lurrerako
            harrixabalak eta adokinak, tximeneak, etxeak
            eraikitzeko gisa guzietako harriak&#133;lantzen duten
            guzia erakutsi zigun Ramuntxok, hasiera-hasieratik
            segitzen den prozesua esplikatuz: «hemen, Sarako
            lantegian, harri bloke haundiak zerratu egiten dira,
            karbono-kablea erabiliz (karbonozko kable luze batek
            harritzarra urratzen du poliki-poliki, eta garbitzeko
            ura isurtzen da kableak egiten duen arrastoan), edo
            diamante-zerrarekin bertzenaz. Neurri desberdineko
            blokeendako zerrak baditugu. Gero harriak ttikiagoak
            direnean behar den forma ematen diegu eskuz edo
            makinarekin, adokina, harrixabala&#133;». Harriak
            zerratzea ez da batere lan errexa, «kableak izorratu
            egiten dira eta egunero aldatu behar izaten ditugu,
            eta diamante-zerrak ere maiz, bi hilabetero edo».
            Hoietako diamante zerra batek 3.000 libera (75.000
            pezeta) inguru balio du. 
            Zenbaitetan, gainera, harriak nahi ez den lekutik
            xehatzen direla erran digu Ramuntxok, «galtze
            haundia izaten dugu, harrien erdia edo galdu egiten
            da, bainan bertze gauzetarako erabili eta saltzen
            dugu. Harri xehatua merkeago saltzen da». 
            Salmentak: &quot;Bospasei urtetik honat
            gehiago&quot;.
            Halere, irabaziak ere ez dira ttikiak, eta
            salmentei dagokienez ez dute batere arrenkurarik
            agertzen,«bospasei urtetik honat gehiago saltzen
            dut, hegoaldera-eta haunditu egin ditugu salmentak,
            orai errexago baita» dio Ramuntxok. Bordelen, Angelu
            eta Azkainen almazenak eta saltokiak dituzte. 
            Lan gehien losa naturalarekin egiten omen dute, aitak
            bere garaian irekitako merkatua zabaldu eta Frantzia
            guzian saltzen baitute gaur egun. 
            Bertzaldez, eroslearen eskarietara moldatuz egiten
            dute lana beti ere, bainan zonalde bakotxean gauza
            desberdinak maite dituztela nabari dela adierazi digu
            Ramuntxok: «Gipuzkoa aldean, Donostia inguruan eta,
            eskinharri txapeatuak eskatzen dituzte etxeetan
            paratzeko, eta Baztanen, aldiz, mazizoak nahiago
            izaten dituzte. Harri klasea ere diferentea nahi
            izaten dute herri batetik bertzera. Hemen Sara eta
            Azkainen harri-horia maite dute, eta Baztanen gorria,
            hango mendietan aurkitzen den harri klasea delakoz».
            n
            Harri
            bloketik harri zizelkatura 
            Harria lantzerakoan segitzen
            diren zenbait pausu ageri zaizkigu argazki hauetan:
            Goiko bietan harritzarrak mozteko erabiltzen diren
            sistema ezberdinak ikus ditzakegu: Ezkerrekoa,
            kable-karbono bidezkoa, eta eskuinean aldiz, diamante
            zerra. Bigarren hau puskaz azkarragoa da, bistan
            denez.
            Behin harri blokeak harri ttikiago bihurtu direnean,
            bertze prozesu bat hasten da. Forma egokia eman behar
            zaie; lurrean emateko harrixabalak, etxeetako
            eskinharriak, pilareak&#133;
            Beheitian ezkerraldeko langilea, adibidez, makina
            horretan adokinak egiten ari da, bata bertzearen
            gibeletik. Baina oraindik lan aunitz eta aunitz eskuz
            egiten da, eskuineko irudiko gizonaren gisan, patxada
            ederrean harria zizelkatzen. 
            &nbsp;
            GURE
            ESKUALDEAN 
            HARRIAREKIN LAN EGITEN DUTEN 
            BERTZE ZENBAIT LANTEGI
            
                
                ANTZUZELAI S.L.: Harri lantzea eta ateratzea.
                Irungo errepidea - BERA 
            
            
                 HARRI
                LAN S.L.: Oharriz auzoa - LEKAROZ
                
                AMEZTI S.A.L.: Marmol eta granitoak. IRURITA
            
            
        
    
    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;























































elkarrizketa





src="images/minitttipittapa.gif" alt="ttipi-ttapa" width="200"


1997-ko Ekainaren 5a-
207. zenbakia



    
        ELKARRIZKETA
        
    






&nbsp;

&nbsp;

Angel Mª MENDIBERRI
Arizkungo soinujolea 

&quot;Musikatik
bakarrik bizitzea zaila da, lan bat atzeman behar duzu&quot;

Testua:

Aitor AROZENA

DATUAK:



    
        

            
                
                    Soildegiko
                        Ignacio Olagarai, Zugarramurdiko gaupasa
                        antolatzen duen Akelarre elkarteko kidea
                        da.
                        
                    Aurtengoan
                        ekainaren 21ean ospatuko da gaupasa. Joan
                        den urtean 6.300 lagun sartu ziren lezean
                        gau hortan eta herrian 7.000 edo 8.000
                        bisitari izan zirela uste du.
                        
                    1983an
                        hasi zen gaupasa egiten eta urtero ospatu
                        da. Beraz, 15. aldia beteko du aurten.
                        
                    Akelarre
                        elkartea Zugarramurdiko edozeinendako
                        zabalik dago. Bileratan herritar orok har
                        dezake parte eta botua emateko eskubidea
                        du.
                
                
            
        
        &nbsp; 
        Ignacio
        OLAGARAI Zugarramurdiko
        Akelarre elkartekoa
        
            &quot;Gaupasako
            diruarekin bestak eta kultur ekitaldiak antolatzen
            ditugu&quot; 
        
        Testua
        eta argazkia:
        Aitor
        AROZENA
        Gaupasaren antolaketan
        buru-belarri egonen zarete orain, ez da?
        Programa eginxea, baina lehen
        orduan zalantzaren bat dugu. Gaueko 3etatik 7etara
        Kukumiku taldea arituko da &#150;lehengo Sustraia
        zena&#150;. Oren batez Gasteizko txalaparta izanen da eta
        herriko jendeak antzerkia eginen du. Urtero bezala,
        2,30ak aldera zanpantzarrak sartuko dira lezean.
        Zenbat jende aritzen
        zarete gaupasaren antolatze lanetan?
        Aitzineko egunetan gazte andanaxka
        bat okupatzen da. Egun berean ehun lagunetik goiti
        biltzen dira. Gehienak herrikoak, eta gero ezagunak,
        jendakiak, kusinak&#133;
        Zein da Zugarramurdiko
        gaupasaren helburua?
        Orain hamabortz urte, gaupasa hasi
        zelarik, frontoi berria egiteko idearekin hasi zen. Duela
        hiru urte egin zen eta ondoren Akelarre kultur elkartea
        sortu zen. Honen lehen helburua, abuztuan besta onak
        egiteko dirua biltzea da. Gainerako hilabeteetan, kultur
        aktibitateak egiten dira.
        Zein gisako
        aktibitateak dira horiek?
        Abenduan Kultur Hilabetea
        antolatzen dugu, Sara, Azkaine eta Berakoekin batera.
        Nafarroako Gobernutik eta dirua etortzen da, baina ez
        bada ailegatzen guk ere zerbait jartzen dugu. ttipi-ttapa
        berari ere sos pixka bat eman diogu. Orain dela urte
        terdi eliza barnetik pintatzeko eta antolatzeko ere eman
        ginuen.
        Elkartearen lokala ere
        egin nahian zabiltzate?
        Bai, hor frontonaren aparkalekuaren
        ondoan Herriko Etxeak lur eremu bat utzi digu eta bi
        plantako lehor bat eginen diagu. Azpian almazen gisara
        eta gaineko plantan sala, edozein bilkura egiteko on
        izanen dena. 
        Herri guziak, zerbait egin nahi duenean hor izanen du.
        Aurtengo gaupasaren diru zati haundi bat lehor hori
        egiteko erabiliko da. 
        Zenbat bazkide biltzen
        zarete Akelarre elkartean?
        Herri guztia da soziedadea. Edozein
        herritar etortzen ahal da bilkura batera eta bere botoak
        bertze batenak bezala balio du. Baditugu gure karguak,
        legeak honela agintzen duelakoz, baina manatzeko orduan
        denok berdin manatzen dugu. Izatekotan, diruzainak du
        ardurarik haundiena, berak bakarrik atera baitezake dirua
        bankutik.
        
            &quot;Elkartean
            karguak badira, baina manatzeko orduan denok berdin
            manatzen dugu. Edozein herritar etor daiteke bilkura
            batera eta guztien botuak berdin balio du&quot;
        
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









herriz-herri





src="images/minitttipittapa.gif" alt="ttipi-ttapa" width="200"


1997-ko Ekainaren 5a-
207. zenbakia



    
        
HERRIZ HERRI
    



&nbsp;

Bortziriak



    
        Arantza, Bera,
        Etxalar, Igantzi, Lesaka. 
        
    



Malerreka



    
        Beintza-Labaien,
        Bertizarana, Donamaria, Doneztebe, Elgorriaga, Eratsun,
        Ezkurra, Ituren, Oitz, Saldias, Sunbilla, Urrotz,
        Zubieta. 
        
    



Leitzaldea



    
        Arano, Areso,
        Goizueta, Leitza. 
        
    



Baztan



    
        Baztan. 
        
    



&nbsp;
Saraldea

Sara, Urdazubi, Zugarramurdi. 

&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









bortziri





src="images/minitttipittapa.gif" alt="ttipi-ttapa" width="200"


1997-ko Ekainaren 5a-
207. zenbakia



    
        
BORTZIRIAK
    



&nbsp; 



    
        
            &nbsp; 
            BERA 
        
    
    

        
            
Ekainaren 13tik 15era ospatuko
            dira Altzateko Bestak 
            Herri
            bazkaria eta kontzertuak izanen dira ekitaldi
            nagusiak
            Asier
            GOGORZA
            Hurrengo astehondarrean
            burutuko dira Altzateko Bestak, eta egitarau polita
            prestatu dute aurten Bestetako Komisioa osatu duten
            lagunek:
            Ortzirala 13:
            Lehenbiziko egunean, Altzateko ostatuek
            antolatuta, kontzertua eskeiniko dute Berako Musika
            Eskolako rock taldeek. Pui ostatuan izanen da,
            arratseko 10etatik aintzinerat. 
            Larunbata 14:
            Eguerdiko 12tan altxaferoarekin hasiera
            ofiziala emanen zaie bestei, eta segidoan buruhaundi
            eta erraldoiak ibiliko dira karriketan, dultzaineroek
            lagunduta. Arratsaldeko 2tan herri bazkaria eginen
            da, polikiroldegi aitzinean paratuko den karpa
            erraldoiean. Menua: Zopa, entsalada, bildotsa eta
            helatua. Tiketak Altzateko ostatuetan aurkituko
            dituzu salgai, 2.000 pezetatan. 
            Larunbat arratsaldean zezensuzkoa izanen da plazan
            eta arratsean, berriz, erritmo beroak aditu eta
            dantzatu ahal izanen dira karpan, Joxe Ripiau, Skunk
            eta Ke Rule taldeekin. 
            Igandea 15: 
            Altzateko plazan haurrendako jinkana,
            antzerkia, zezensuzkoa eta txokolatada izanen dira,
            bertzeak bertze. Arratsaldean, berriz, bertso saioa
            ere ez da faltako. 
            Sarituak
            Bortzirietako Bertsopaper lehiaketan
            ikastolako zenbait ikasle sarituak izan dira beren
            lanengatik: 5. mailakoen artean Lorea Sarobek
            bigarren saria jaso du, eta Iñigo Irazoki suertatu
            da hirugarren postuan. Seigarren mailan, berriz,
            Olaia Olveirak eraman du lehenbiziko saria eta Josu
            Igoa izan da bigarren. Gainera, DBHko 2. mailakoen
            artean Celia Ordoki nagusitu da, eta Asier
            Etxepetelekuk bigarren saria jaso du DBHko 3. mailan.
            
            Bertze aldetik, erran behar da Celia Ordoki berak,
            berriki ospatu den Nafarroako Bertsopaper lehiaketan
            lehen saria eskuratu duela. Zorionak, beraz, guztiei!
            
            Kurtso bukaerako bestak
            Ikasturtea akautzen ari dela
            eta, ikastetxe bakotxak besta egun bat antolatu du
            guraso, ikasle eta irakasle guzieri zuzendua. 
            Rikardo Barojakoek ekainaren 15ean eskursioa eginen
            dute Azpeitia aldera, eta han inguruan emanen dute
            eguna.
            Jesusen Bihotza ikastetxekoek egun berean ospatuko
            dute kurtso bukaera, eta arratsaldeko 5,30etan
            bilduko dira, urtero egin ohi duten bezala.
            Ikastolak, berriz, ekainaren 8rako deitu ditu ikasle,
            ikasle-ohi, irakasle eta guraso guziak. Oraingo eta
            lehengo ikasleen irudiak biltzen dituen
            ikusentzutezko emanaldia izanen da ikusgai. Hamabiak
            aldera haur jokoak eginen dira frontoian, eta ondotik
            bazkaria izanen dute. 
            Udal zergak 
            Trakzio mekanikoa duten
            ibilgailuen 1997ko zerga ordaintzeko borondatezko
            epea maiatzaren 15etik ekainaren 18ra arte luzatzen
            da. 
            Kaxerna Aisialdi
            Taldeak 
            Udaleku Idekiak eginen ditu
            uztailean, urtero egin ohi duten gisan. Aurten,
            bertzaldez, DBHkoeri zuzendutako zenbait ekintza
            berri ere egin nahi dute Kaxernakoek hilabete
            horretan bertan. Eskoletan partirtuko dute informazio
            gehiago.
            Zuzenketa 
            Euskadiko selekzioarekin jokatu
            zuten partiduko golegilea Mirentxu Garcia de Dios
            izan zen, eta ez Edurne Telletxea, guk idatzi bezala.
            Gure Txokoako neskek
            Gipuzkoako liga irabazi dute (argazkian)
            Elgoibarren, bertako taldeari
            bi eta bateko emaitzaz nagusitu ondotik Gipuzkoako
            liga eskuratu zuten beratarrek. Aitziber Gutierrezek
            sartu zituen garaipenaren bi golak, eta (28 golekin)
            denboraldiko &quot;pitxitxi&quot; izendatu dute.
            Erregularitatearen saria, berriz, Mirentxu Garcia de
            Diosentzat izan da. Erran behar da Beratik jende
            ugari joan zela partidua ikusi eta taldea animatzera.
            Euskal Herriko liga nazionalean aritzeko eskubidea
            lortu dute honenbertzez, baina aurten ez dutela
            kategoriaz aldatuko adierazi digu Zikiro
            entrenatzaileak, «jendez nahiko larri ibiliko
            baikara. Halere, hurrengo urtean ere izanen dugu
            goitzeko aukera».
            
        
    
    LESAKA 




    
        
            Mendi
            Itzuliaren hirugarren edizioa ekainaren 15ean
            burutuko da
        
        Bi
        ibilbide izanen dira, 38 eta 33 kilometrokoak
        Aitor
        AROZENA
        Ekainaren 15ean burutuko da Beti
        Gaztek, udalaren eta zenbait erakunderen laguntzaz,
        hirugarren urtez antolatutako Lesakako Itzulia. 6etatik
        7,30etara eman daiteke izena udal igerilekuetan, 500
        pezeta utziz (400 pezeta Beti Gazteko bazkideek). Diru
        kopuru honekin, janedatekoak eskuratzeko eta igerilekura
        sartzeko eskubidea izanen dute partehartzaileek.
        Ibilbideei dagokienez, luzeenak 38 kilometro izanen ditu
        eta Lesakatik abiatuz, Frain, Piedadeko gaina, Unanua,
        Pagolleta, Elutxa, Bianditz, Aritxulegi, Aiako Harriak,
        San Anton eta Gardelko Bagoeta igaroko ditu, berriz ere
        Lesakara itzultzeko. Ibilbide laburrean, berriz, ez dute
        Aiako Harriak goituko, 33 kilometro osatuz.
        Itzulia luze xamarra bada ere, herriko mendi eta bazter
        ederrak ikusteko aukera izanen da, nekea nolabait
        arinduz. Antolatzaileek gogorarazi dutenez, norbaitek
        seinaleztatutako ibilbidetik ateri nahiko balu, horren
        berri eman beharko du edozein kontroletan eta Lesakako
        DYAren egoitzan.
        Labiaga ikastolaren
        dirulaguntza eskariari uko egin zion udalbatzak PNVren
        kontrako botuarekin
        Berako Labiaga ikastolak, bertan
        DBH ikasten duten 26 lesakarren garraio eta jantoki
        gastuak ordaintzen laguntzeko Lesakako Herriko Etxeari
        egindako eskaria ez zuen onartu udalbatzak, PNVren
        kontrako botuarekin. Alkateak, «bertze ikasle aunitz
        daude Lesakatik kanpo ikasten eta guziei subentzionatu
        behar zaie edo orain arte bezala, inori ere ez» erran
        zuen. HBk derrigorrezko hezkuntzan ikasle guziek ez
        dutela laguntza behar adierazi zuen, «batzuek %100
        ordainduta dutelako eta beraz, egoera diskriminatorio
        baten aitzinean gaude». Alkateak, «eskola publikoa edo
        pribatua aukeratzen den momentuan, guraso bakoitzak
        ordaindu behar duen ala ez jakin behar du» erantzun
        zuen. EAk, bere aldetik, Nafarroako Gobernuak Labiaga
        ikastolako DBH zentroaren egoera argitzea eskatu zuen eta
        «laguntza dutenek, laguntza beharrik ez dute. Laguntza
        eskatzen dutenei, laguntza eman nahi diegu» gaineratu
        zuen. Dirulaguntza ematearen alde bozkatu zuten HB eta
        EAk, kontra berriz, PNVk.
        Azken partidu ofiziala
        Kristo-Enean
        Kristo-Eneak azken agurra jaso zuen
        maiatzaren 18an Beti Gaztek Zestoaren kontra jokatutako
        partiduan (2-1). Ia 60 urtez jokatu dira partiduak futbol
        zelai horretan. Zelai berriaren estreina, bertzalde,
        Preferenten eginen du Beti Gaztek, ligako azken
        norgehiagokan garaipena eta maila mantzentzea lortu
        baitzuen Legazpian. Txalogarriena, dena den, afizioaren
        portaera izan zen, Lesakatik ehun lagunetik goiti joan
        baitziren taldea animatzera, bi autobus eta hainbat kotxe
        betez. 
        Igerilekuetako arduraduna
        Mari Carmen Duarte arduratuko da
        uda honetan udal igerilekuen mantenimendu eta garbiketaz,
        bere taldea baitzen eskatutako baldintzak betetzen
        zituena. Halere, eztabaida luzea piztu zen plenoan gai
        honen inguruan, EA eta HBren ustez, euskararen ezagutza
        ez baita kontuan hartzen deialdi honetan.
        Eskolarteko bertso
        txapelketa
        Bapatean, Nafarroako txapeldun
        suertatu da Xabi Terreros, maiatzaren 29an Iruñean
        burututako finalean. 2. Ekhine Etxepeteleku eta 3. Erika
        Lagoma izan ziren. Bi lehenak, Euskal Herriko txapelketan
        parte hartuko dute. Bertso idatzietan, Bortzirietako eta
        Nafarroako txapeldun suertatu da, 3. mailakoen artean,
        Irain eskolako Ioar Oteiza. Bortzirietan, Pello Etxebeste
        Zayas (Irain) izan da 5. mailan txapeldun. 4. mailan, 2.
        eta 3. suertatu dira Jon Iribarren eta Egoitz Telletxea
        (Irain).
        Abialdian-97
        Hogei bat lagun igo ziren
        maiatzaren 25ean Izuko kaxkora, askatasunaren aldeko
        martxan.
        
    




    
        
            &nbsp; 
            &nbsp;
            &nbsp;
            
                ETXALAR 
            
        
    




    
        
            Gasna
            Feria eta Haurren Eguneko ekitaldien programa kanpoan
            da dagoeneko
        
        Igande
        honetan burutuko da Gasna Lehiaketa
        Pello
        APEZETXEA
        Ekainaren 7ak emanen die hasiera
        Kultur Egunei, larunbat horretan irekiko baitute herriko
        emaztekiek urtean barrena burutu dituzten eskulanen
        erakusketa, hurrengo egunean ere ikusi ahal izanen den
        erakusketa. Larunbat horretan bertan, ekainak 7, pelikula
        bat plazan ikusteko aukera emanen zaigu, arratseko
        9,30etan.
        Igandean, ekainak 8, hamarretan artisauak hasiko dira
        beren lanean, baita artisauez gain etorriko diren
        saltzaileak ere. 11tan Gasna Lehiaketa abiatuko da, ordu
        bat eta erdietan sariak banatu arte. 2etan, bazkariak
        (herrian bertan prestatua) hartuko du txanda, eta
        langile, saltzaile eta ikusleei atsedenaldiaren tartea
        eskainiko die. Bazkalondoa Manolo Arozena, Bittor
        Elizagoien eta Mikel Altzuarteren bertsoek berotuko dute.
        Artisauak zazpiak arte edo ariko dira, arratsaldez.
        Ekainaren 15ean, Haurren Ipuin Topaketa izanen da goizeko
        12etatik aintzinera. Euren ikasturteko lan batzuk ikusgai
        egonen dira plazan. Bertan bazkaldu ondoren, Takolo,
        Pirritx eta Porrotx pailazoek dijestioa ongi egiten
        lagunduko dute. Altxata Elkartea, Landagain Eskola,
        Guraso Elkartea, alde batetik, eta Herriko Udala Nafar
        Gobernuarekin dira antolatzaile eta laguntzaile nagusiak.
        Altxata Elkarteari aurten Bertizko Partzuergoak
        dirulaguntza luzatu dio.
        Hamar haurrek egin dute
        lehenengo jaunartzea
        Azken urteetako kopuru haundiena dugu aurten
        lehenbiziko Komunioa egin dutenena: Loinaz Iribarren,
        Mikel Ibarra, Jon Santesteban, Gaizka Gallardon, Jaione
        Irigoien, Aitor Telletxea, Garazi Remon, Lorea Arangoa,
        Maite Olaetxea eta Saioa Otazo. Ondoko urteetan ere nekez
        bilduko dira hainbertze, jaiotzak azkenaldian gutitu
        baitira, toki gehienetan bezala.
        Abialdian-97
        Azkua mendira maiatzaren 25ean igan
        zen gazte taldea, Abialdia-97 kanpainaren barnean. Euskal
        Herriko 600 tontorretik goiti zapaldu ziren egun
        horretan, askatasunaren aldeko ekimenean. 
        
    




    &nbsp; 
    &nbsp; 
    &nbsp; 
    IGANTZI




    
        
            Igerilekuko
            sarrera-bonoak salgai eta ikastaroen izen-ematea
            zabalik
        
        Administrari
        lanpostuaren lehiaketarako izen-ematea ere zabalik dago
        Oskar
        TXOPERENA
        Beti bezala azken orduan ez
        ibiltzeko, tenorez egin du aurten udalak igeriketa
        ikastaroen deialdia. Uda honetan igerian ikasi nahi
        duenak, ekainaren 16a baino lehen eman beharko du izena.
        Piszinaren sarrera-bonoak ere salgai daude dagoeneko.
        Aste bat bertzerik ez da falta igerilekua irekitzeko eta,
        bainujantziaz gain, bada tenorea bertze detaile hauetaz
        ere oroitzeko.
        Administrari lanpostua
        Tramite guziak bigarren aldiz bete eta gero,
        zabalik dago administrari lanpostuaren lehiaketan parte
        hartzeko izen ematea. Ekainaren 16a izanen da azken eguna
        horretarako eta uztailan eginen dira, seguraski, probak.
        Ea oraingoan norbaitek hartzen duen lanpostua.
        Haurraren Eguna ortziral honetan
        Ikasturte bukaeran egiten den Haurraren Eguna,
        ekainaren 6an egitea erabaki du Guraso elkarteak. Goizean
        hiru eskolen arteko bilkura izanen bada ere, arratsaldea
        aprobetxatzea iruditu zitzaien egokiena, kanpaldi eta
        irtenaldiak egutegia nahiko betea utzi dute eta.
        Guraso eta haurrak urtero egiten duten eskurtsioa,
        berriz, ekainaren 16an izanen da. Aurten Iparraldean
        barrena ibiltzea dago pentsatua, Donibane Garazin eta
        Senpereko lakuan geldituz. Haurretaz gain joan nahi duen
        guziak eskolan eman beharko du izena, 1.000 pezeta
        ordainduz.
        Gimnasia ikastaroari
        despedida
        Ekainaren 27an eman zioten
        despedida aurtengo gimnasia ikastaroari Zahar Etxean
        aritu diren adintuek. Dozena bat lagun saiatu dira urte
        guzian Amaia Estonbarekin eta zer hobekiago bukatzeko
        afari bat baino?
        Bake-Epailea izateko
        deialdia
        Lau urtetik aldatzen da herriko
        bake-epailea eta tenorea ailegatu denez, deialdia zabaldu
        du udalak kargu hori hartzeko prest daudenek izena
        emateko.
        Mendi-bizikleta
        Warsteiner-Biltoki taldeko Patxi
        Irazoki izan zen lehendabizikoa Goizuetan maiatzaren
        25ean egindako mendi bizikleta ibilaldian.
        Lehen jaunartzea
        Maiatzaren 18an egin zuten
        lehendabiziko jaunartzea Amaia, Josu eta Nahiak, eta
        ondotik, urtero ohi den bezala, hamaiketako ederra
        eskaini zien parrokiak herritarrei. Udaberriko bataioak
        ere egun berean izan ziren. 
        
    




    
        
            &nbsp; 
            &nbsp;
            &nbsp;
            ARANTZA
        
    




    
        
Eskolako Guraso Elkarteko batzordea berritu
        da
        Iruñera
        bidaia antolatu da ekainaren 19rako
        Elixabet
        eta Garbiñe
        Guraso elkarteak batzordea berritu
        du eta urtero bezala, zortzi partaideetatik lau atera eta
        bertze lau berri sartu dira. Batzordean Gema Leiza, Mari
        Jose Almandoz, Rita Bergara eta Loli Iraola sartu dira.
        Beraz, junta berria, lau hauetaz gain, Begoña Larralde,
        Barbara Lukanbio, Mª Jesus Madariaga eta Isabel
        Tarazonak osatuko dute, azken hau lehendakaria izanen
        delarik.
        Iruñeko zenbait leku
        interesgarri bisitatzeko eskurtsioa
        Ekainaren 19an, ortzeguna, eliza
        garbitzen dutenek eskurtsioa eginen dute Iruñera.
        Goizeko 8etan abiatuko dira eta Olabeko Lorentxo ostatuan
        gosalduko dute. 10,30etan Volkswagen fabrikara iritsiko
        dira eta bertan, kotxe bat, hasi eta akabo, nola egiten
        den ikusiko dute, teknikarien azalpenak segituz. 2etan
        Maisonnave hotelean bazkalduko dute. Bazkalondoren
        katedral moldatu berria bisitatzera joanen dira.
        Klaustroa eta museoa ikusteko probextuko dute. Hemen ere,
        gidariak emanen dizkie esplikazioak. 7,30etan
        Planetariora joanen dira eta ordubete beranduago
        etxeratuko dira.
        Izena emateko epea
        ekainaren 11n bukatuko da, eguerdiko 12etan. Eskurtsiora
        nornahi joaten ahal da, baina horretarako bere izena eman
        behar du herriko aurrezki kutxan, aipatutako epea akabatu
        baino lehen. Eraberean, izena emandako norbaitek joan
        ezin baldin badu, ordezko bat bidaltzea eskatu dute
        antolatzaileek.
        Ternida Eguna
        ospatu zen maiatzaren 25ean.
        Herritarrek, euriaren beldurrez, soziedadean egin zuten
        bazkaria. 40 lagun bildu ziren eta ederki pasatu omen
        zuten.
        Pinadien enkantea
        Lesakako Erkiziak hartu du Unanue
        inguruan 800 pinu aprobetxatzeko eskubidea. 4.500.000
        pezetaren truke saldu da, baina %30a Nafarroako
        Gobernuari eman behar zaio, bere garaian Diputazioak
        plantatu baitzuen.
        Senideak-en solasaldia 
        antolatu zuen Gazte Asanbladak joan den
        maiatzaren 23an. Bertan, Bortzirietako bortz presoen
        egoeraz solastu zen. 30 lagun inguru bildu ziren
        hitzaldian, gehienak gazteak, baina baita heldu bat edo
        bertze.
        
    



&nbsp;

&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









kirolak







1997-ko Ekainaren 5a-
207. zenbakia



    
        
KIROLAK
    



&nbsp; 




    &nbsp;
    

        
            
&nbsp;
            Patxi
            ETXEBERRIA Doneztebeko
            erremontelaria
            
                DATUAK
            
            
                Patxi
                    Etxeberria, 31 urteko doneztebarrak 1987ko
                    San Fermin egunean debutatu zuen
                    erremontelari profesional bezala.
                    
                Maiatzaren 31n
                    akitzen zitzaion kontratua eta enpresak ez
                    diola berrituko adierazi du.
                    
                Patxi, hamar
                    urteotan bere profesionaltasu-na ederki
                    erakutsi duela-eta, ez da besoak gurutzaturik
                    geldituko.
                    
                1994a izan zen
                    bere urterik onena eta Izarren Txapelketa
                    irabazi zuen. Iaz Nafarroa eta Euskadiko
                    txapelketak irabazi zituen.
                Bere aldeko
                    sinadura kanpaina burutzen ari da eskualdean.
            
            
                &quot;Lau
                tantuz galtzen joanda ere, nire alde jokatzen
                zuten apostulariek&quot;
            
            Testua:
            Aitor AROZENA
            Argazkia:
            Zaldua
            Pilota munduak azken
            hilabeteotan eman duen berri harrigarrienaren
            protagonista izan da Patxi Etxeberria. Galarreta eta
            Huarteko Jai-Alai frontoiak kudeatzen dituen enpresak
            ez dio kontratua berrituko Doneztebeko atzelariari,
            nonbait, «sinesgarritasuna galdu duelako eta
            erregulartasunik ez duelako». Etxeberriaren ustez,
            aldiz, «Antonio Ercilla nagusiak emandako argudioak
            hutsalak eta absurduak dira, ez dute ez buru eta ez
            buztanik. Neretzako ez dira nahikoak koadroko
            atzelari onenetako bateri kanpora bidaltzeko». Bere
            egoeraren berri emateko, maiatzaren 22an
            prentsaurrekoa eskaini zuen Iruñean, bere
            abokatuarekin batera. Enpresak apostularien
            konfidantza galdu duela badio ere, hau ez dela egia
            erantzun du Patxik: «Bigarren mailako aurrelariekin
            jokatuta ere, dirua nere alde ateratzen da. Azken
            partiduetan, lau tantuz gibeletik joanda ere nere
            alde jokatzen zuten». Erregulartasun ezari
            dagokionez, doneztebarrak apirilean lehen mailako
            erremontelari erregularrena izan zela aipatu zuen,
            «zortzitik sei partidu irabazi nituen, eta
            galdutakoak 37 eta 39 tantutan gelditu nintzen.
            Beraz, non dago irregularitatea?».
            Sinadura bilketa
            Gainerako erremontelariek bere alde egindako
            komunikatua eskertu du Etxeberriak &#150;«niri,
            lehen mailan egonik, hau egin badidate, zer ez
            diezaiokete egin hirugarren partiduak jokatzen
            dituenari?»&#150; dio. Eskualdean sinadura bilketa
            kanpaina bat ere hasi omen da. Berak dioenez, «egin
            didatena ez da bidezkoa eta horretaz konturatu da
            jendea». Herriko Etxeak ere bere aldeko idatzi bat
            onartu du. «Ni izan naiz herrian profesionaletara
            pasatu den lehena eta nolabait ispilua izan naiz
            gazteentzat, Ezkurra, Lizaso eta gibeletik etortzen
            ahal direnentzat».
            Enpresak egoera berriz aztertzeko aukera zegoela
            erran zion bere abokatuari eta hori ongi ikusiko luke
            Doneztebeko atzelariak. «Enpresak errandakoak kalte
            handia egin dit eta arrazoi ezkuturen bat izanen du
            horrela jokatzeko. Nik berriz, profesionalen
            printzipioen arabera eta ikusleak errespetatuz jokatu
            dut. Orain gibelera jo eta erabakia arinegi hartu
            duela onartzen badu, zirrikitu ttiki bat irekiko
            litzateke nere egoeran». 
            
                !!Profesionaltasunaren
                printzipioen arabera eta ikusleak errespetatuz
                jokatu dut hamar urteotan. Hori argi eta garbi
                geratu dadila betirako¡¡
                &nbsp;
            
            
327
            Saralegi
            marka berria egiten saiatuko da 
            Igande
            honetan Gasteizen
            326koa
            altxatu zuen Beasainen
            Mikel Saralegi leitzarrak 326
            kiloko harria bizkarreratu zuen maiatzaren 18an
            Beasainen, Munduko errekor berria ezarriz. Jakina
            denez, duela hiru hilabete pisu berdinarekin saiatu
            zen bere sorterrian, baina ezin izan zuen harria
            berdindu. Beasaingo saioan, ordea, 21 segundu behar
            izan zituen harritzarra altxatzeko. Ez zen altxaldi
            errexa izan eta Migeltxok onartu zuenez,
            «entrenamenduetan baino pote bat gutxiago eman diot,
            bigarren potean atzerantz zihoala sumatu baitut».
            Nartxi anaiak berak, beste pote bat ematea gomendatu
            zion, «baina ongi eutsi zion eta poterik gabe eraman
            du bizkarrera». Aurretik, etxeko entrenamenduetan
            ere altxatua omen zuen Mikelek 326ko harria, baina ez
            beti. Horregatik, zalantzak zituen harrijasotzaileak.
            327 kilokoa igandean Gasteizen
            Momentu onean dagoela aprobetxatuz, kilo bat
            gehiago altxatzen saiatuko da leitzarra igande
            honetan, ekainak 8, Gasteizen. Ekitaldiak Euskadiko
            Ehiza Federazioak antolatu du Volkswagen enpresaren
            babespean. «Kilo askotako harriekin egindako saioak
            dira eta gero eta zailagoa dago. Hori dela eta
            errekorra ahal denean egiten da eta ez nahi denean»
            adierazi zuen Mikel Saralegik.
            Baztan-Errekako laxoa
            txapelketaren finalerdiak ekainaren 8 eta 15ean
            burutuko dira
            Ekainaren 8 eta 15ean jokatuko dira
            Baztan-Errekako laxoa txapelketaren finalerdiak. Hau
            idazterako orduan, Oitzko talde nagusiak bakarrik
            lortua zuen txartela. Ustegabekorik ezean, Doneztebe
            A eta B eta Irurita A ere finalerdietan izanen dira.
            Carlos Altzugarai
            lesakarra Espainiako boleibol selekzioaren masajista
            Argazkian Espainiako emakumezkoen boleibol
            selekzioa eta eskuinaldean ageri da Carlos Altzugarai
            &#145;Larrane&#146; lesakarra, aurten taldeko
            masajista izateko hartu dutena. Taldea Europako
            aurretxapelketa jokatzen ari da eta Letonia eta
            Ukrainia bezalako herrialdetan ibiliak dira. Carlosek
            dioenez, halere, ez du leku horiek ezagutzeko denbora
            sobera izan: «Aireportutik pabeloira eta partidutik
            hotelera, masajek eta errekuperazioa egitera. Lan
            aunitz izan dut eta hagitz nekatua bueltatu naiz».
            Halere, esperientzia baliagarria eta interesgarria
            izan dela dio Larranek.
            Unai Barazabal
            azpitxapeldun suertatu zen
            jubenil mailako 2. urteko txirrindulariei zuzendutako
            Euskadiko txapelketan. Proba Lesakan burutu zen
            maiatzaren 25ean eta sprintean Bizkaiako Germinal
            Martinez nagusitu zitzaion azpilkuetarrari.
            Gure Txokoa txapeldun
            Berako Gure Txokoako neskak
            Gipuzkoako ligako txapelketa eskuratu dute, azken
            partiduan Elgoibarren hango taldea 1-2 garaitu
            ondotik. Datorren denboraldian Euskal Herriko ligan
            jokatzeko aukera izanen dute, baina diru afera eta
            bertze zenbait arazorengatik uko eginen diote.
            Mendi Itzuliak
            Igande honetan, ekainak 8,
            burutuko da Baztango laugarren mendi ibilaldia.
            Amaiurren hasi eta bukatuko da, 31 kilometro egin
            ondotik. Ekainaren 15ean berriz, Lesakako Itzuliaren
            hirugarren edizioa burutuko da. Hemen 38 kilometro
            osatu beharko dira. (Xehetasunak 12 eta 22.
            orrialdetan).
            
        
    
    &nbsp;


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









IDATZI DIGUTE ...







1997-ko Ekainaren 5a-
207. zenbakia



    
        
IRAKURLEAK IDAZLE 
    



&nbsp;



    
        &nbsp;IRAKURLEEI:
Euskal
        Herritik kanpo bizi zareten euskaldunon berri eman nahi
        genuen ttipi-ttapa aldizkariaren bitartez, «euskaldunak
        atzerrian» izena duen erreportai bat prestatzen ari
        baikara. Horretarako, zuen bizimodua eta orohar
        euskaldunek atzerrian dituzten ohituretaz informatzea
        eskertuko genizueke. Hortarako posta elektronikoak ematen
        digun aukeraz baliatu nahi genuke, hartu-emana ariñagoa
        izaiteko. Lan hori pixkat errexteko galdera sorta bat
        prestatu dugu, nahi izanez gero erantzutea daukazutena.
        Hona hemen: 
        
        - Nondik idazten diguzu? 
        - Bertze euskaldunekin ezagutzen al duzu hor inguruan?
        Nolako erlazioa duzu beraiekin? 
        - Zu bizi zaren inguruan badago Euskal Etxerik? Euskal
        Etxeek nolako dinamika segitzen dute? Aktibidade
        berezirik izaten da (dantzak, ikastaroak, bestak&#133;)?
        - Hemen non duzue familia? Bisita egiterat etortzen
        zarete?
        - Bertzelako euskal elkarterik ba al dago?
        - Zuen familian nor izan zen horrat joan zen
        lehenbizikoa? Zenbatgarren generazioa zarete?
        - Zuen artean, etxean, lagunartean&#133; euskaraz
        solasten duzue?
        - Ze eritzi du horko jendeak euskaldunei buruz?
        - Hemengo eta horko ohiturak arras diferenteak izanik, ze
        desberdintasun nagusi aipatuko zenuke?
        - Nafarroaren mendialdekoa den jende gehiago bizi al da
        hor? Interneteko helbiderik baldin badute, haien
        direkzioa jakin nahi genuke.
        - Euskera eta horko lengoaia. Zein leku du bakoitzak?
        - Nolako lanbideak dituzue hor bizi zareten euskaldunak?
        
        Hauek dira gutti goiti-beheiti erantzutea nahiko genukeen
        galderak, baina zuri bertzelako gairik aipatzea
        bururatzen bazaizu, gustora hartuko dugu. Honetaz gain,
        hor bizi zareten euskaldunen &#150;familia,
        lagunartea&#133;&#150; argazkiren bat bidaliko bazenigu
        aunitz eskertuko genizuke. Hauxe da gure direkzioa:
        
        ttipi-ttapa
        
        ttipi@encomix.es
        Herriko Etxeko Plaza, 1
        E-31780 BERA 
        Tfnoa: (--) 3448 631188
        Faxa: (--) 3448 631291
        
        Gure eskariak
        gehiegizkoak izanez ez direlakoan eta aldez aurretik
        eskerrak emanez, agur bero bat ttipi-ttapatik. 
        Goraintziak.
        
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Aurreko aleak









    
        AURREKO
        ALEAK 
    




    
        
            

1996-ko Uztailaren 4a. 185. alea
        
        
    
    
        
            

1996-ko Irailaren 12a. 189. alea
        
        
    
    
        
            

1996-ko Irailaren 26a. 190. alea
        
        
    
    
        
            

1996-ko Urriaren 10a. 191. alea
                
            
        
        
    
    
        
            

1996-ko Urriaren 24a. 192. alea
            
        
        
    
    
        
            

1996-ko Azaroaren 7a. 193. alea
            
        
        
    
    
        
            

1996-ko Azaroaren 21a. 194. alea
            
        
        
    
    
        
            

1996-ko Abenduaren 5a. 195. alea
            
        
        
    
    
        
            

1996-ko Abenduaren 19a. 196.
                alea 
        
        
    
    
        
            

1997-ko Urtarrilaren 16a. 197.
                alea 
        
        
    
    
        
            

1997-ko Urtarrilaren 30a. 198.
                alea 
        
        
    
    
        
            

1997-ko Otsailaren 13a. 199.
                alea 
        
        
    
    
        
            

1997-ko Otsailaren 27a. 200.
                alea 
        
        
    
    
        
            

1997-ko Martxoaren 13a. 201.
                alea 
        
        
    
    
        
            

1997-ko Martxoaren 27a. 202.
                alea 
        
        
    
    
        
            

1997-ko Apirilaren 10a. 203.
                alea 
        
        
    
    
        
            

1997-ko Apirilaren 24a. 204.
                alea 
        
        
    
    
        
            

1997-ko Maiatzaren 8a. 205. alea
            
        
        
    
    
        
            

1997-ko Maiatzaren 22a. 206.
                alea
        
        
    






    
        &nbsp;
hasierakoa
 || 
erreportaia
 || 
elkarrizketa
 || 
herriz-herri
 || 
kirolak
 || 
jaiotzak-ezkontzak-heriotzak
        || 
irakurleak
        idazle
        (berria)
|| 
aurreko aleak
    










malerreka





src="images/minitttipittapa.gif" alt="ttipi-ttapa" width="200"


1997-ko Ekainaren 5a-
207. zenbakia



    
        
MALERREKA 
    



&nbsp;


&nbsp;


    SUNBILLA
    &nbsp;




    
        &nbsp;&nbsp;
            Segoviako
            Radio 5-RNE irratiko zuzendaria sunbildarra da
        
        Javier
        Gelbenzuk aurten hartu du ardura hori
        Josune
        eta Isabel
        Javier Gelbenzu Apeztegia, 38
        urteko sunbildarra izendatu dute aurten Segoviako Radio
        Nacional de España (Rne)-Radio 5 irratiko zuzendari.
        Javier 1994 urteaz geroztik lanean ari zen irrati
        honetan, Informatiboen arduradun bezala. Informazio
        Zientzietan lizentziatua da Bartzelonako Unibertsitatetik
        eta hainbat lanetan aritua da aitzinetik: El Correo
        Catalán egunkariko kirol sailan, Donostiako La Voz de
        Euskadiko ekonomia arduraduna, Euskal Herriko
        korrespontsala Cope irratian eta 1987tik 1994ra
        Donostiako Rne irratiko erredakzioan. Beraz, ez da
        nolanahikoa herrian sortutako kazetari honek daraman
        martxa.
        Igerilekuko txartelak
        erosten ahal dira
        Ekainaren 2tik aitzinera salgai daude herriko bi
        bankuetan aurtengo udan igerilekuetan sartzeko txartelak.
        6 urteko haurrek ez dute deus ordaindu beharrik izanen. 6
        urtetik 12 urte bitarteko haurren hiruhilabeteko txartela
        1.500 pezeta gostako da, 1.00 pezeta hilabetekoak eta 150
        pezeta egunerokoak. 12 eta 18 urte bitarteko gazteek
        2.500 pezeta ordaindu beharko dituzte uda osorako, 2.000
        hilabetekoa eta 250 egunerokoa. Helduek, azkenik,
        hiruhilabeterako 4.500 pezeta, hilabetekoa 3.000 pezeta
        eta egunerokoa 450 pezeta ordaindu beharko dute.
        Kurtsiloa egin behar dutenek, txartelarekin 500 pta
        ordainduko dute eta txartelik ez dutenek 1.000 pta.
        Ikastaroaren ordaina aparte eginen da (3.500 pta).
        Jaione Otxandorena
        sunbildarrak laugarren postua
        eskuratu zuen maiatzaren 29an, Iruñean burututako
        Nafarroako Eskolarteko Bertsolari txapelketaren finalean,
        bapateko saioan. Jaione Baztango bertso eskolan aritua da
        eta gaur egun Bortzirietakoan ari da, Alba Fernandez
        herritarrarekin batera.
        
    



&nbsp;


    
        
            DONEZTEBE
        
        

            
                
                    Udal
                    aparkalekuan kamioiak uzteko ordenantza
                    plazaratu da
                
                Urtean
                14.000 pezeta ordaindu beharko dute herriko
                ibilgailuek
                Txema
                ALDABE
                Herriko Etxeak udal
                aparkalekuan kamioiak aparkatzea arautzeko
                ordenantza plazaratu du. Aparkaleku hau erabili
                nahi duenak, lizentzia atera beharko du eta,
                dagozkion tasak ordaindu ondotik, atea zabaltzeko
                eta ixteko mando elektronikoa emanen zaio.
                Lehentasuna izanen omen dute Doneztebeko
                bizilagunek eta zirkulazio zergak eta lizentzia
                fiskala herrian ordaintzen dutenek.
                Tasei dagokienez, Donezteben zentsatuta dauden
                eta zergak herrian ordaintzen dituzten kamioi eta
                autobusen jabeek 14.000 pezeta urteko ordaindu
                beharko dute. Urteko 28.000 pezeta ordaindu
                beharko dute Donezteben zentsatuta baina herrian
                zergak ordaintzen ez dituzten autobus eta
                kamioiak, edo alderantziz. Kanpoko ibilgailuek
                urteko 42.000 pezeta ordainduko dute. Roulotte
                eta karabanak, azkenik, 14.000 pta. 
                Alde Zaharreko
                azpiegitura lanak egiteko proiektua prestatzeko
                lehiaketa luzatu du Herriko Etxeak
                1997-99 Hirurteko
                Plangintzaren barnean, Doneztebeko Alde Zaharreko
                ur-hornidura, zoladura, saneamendu,
                elektrifikazio, argiteria eta gasbidea egiteko
                inbertsioa onartu zuen Nafarroako Gobernuak. Hau
                dela eta, udalak lan hauetarako proiektua
                prestatu eta obra zuzendaritza egiteko lehiaketa
                zabaldu du Herriko Etxeak eta proposamenak
                datorren asteartea, ekainaren 10a, eguerdiko ordu
                biak baino lehen aurkeztu beharko dira udal
                bulegoan. Hasierako prezioa 13 milioi pezetakoa
                da (BEZ barne) eta behin obrak emanez gero, lau
                hilabete terdiko epea epea izanen da lanak
                akitzeko.
                Hildakoa
                lan-istripuan
                Francisco Agirre Arregi,
                Ononozen bizi zen 64 urteko narbartearra
                lan-istripuan hil zen maiatzaren 20an. Berekin
                batera, San Migel auzoko gasolindegia egiten ari
                zen Patxi Mujika Zubillaga, 34 urteko lesakarra
                zauri larriekin, baina bizirik atera ahal izan
                zuten. Biak lau metro sakonera zuen zanga batean
                ari ziren, lur eroria suertatu zenean.
                Francisco Agirre Narbarteko Albinean sortua eta
                lau seme-alaben aita zen.
                Igerilekuetako
                arduradunak
                Felipe Ganboa eta Joxe
                Irigoien izanen dira. Ikastaroetako monitore eta
                ostatu eta frontoiko lana ere beraiek eginen dute
                uda honetan. Udalak ekainaren 15ean piszina
                zabaltzea nahi du eta arduradunek, aldiz,
                uztailaren 2an. 18 urtetik goitikoek 5.000 pezeta
                ordaindu beharko dute (hilabetea 3.500 eta
                egunekoa 450). 12 eta 18 urte artekoek 3.500
                pezeta (2.500 eta 350 hilabete eta egunekoa) eta
                4 eta 12 urte bitarteko haurrek 1.500 pezeta
                (1.000 eta 150).
                Ezpelondo elkartea
                sortu da. Hamar lagun
                biltzen dira orain arte Xanti ostatua zegoen
                lekuan.
                95eko bestetan
                izandako gertaeretan
                atxilotutakoen kontrako epaiketa burutu da
                egunotan. Elizondo, Eratsun eta Atarrabiako hiru
                lagun epaitu dituzte eta fiskalak 18 hilabeteko
                kartzela zigorra eskatu omen du bakoitzarentzat.
                Epaiaren zain gelditu da.
                
            
        
    


&nbsp;


    MALERREKA




    
        
Udal langile gehienek euskara
        hobetzeko intentzioa dute
        Hemeretzitik
        hemezortzi arituko dira ikasturte honetan
        Txema
        ALDABE
        Malerrekako Mankomunitatean eta
        bere baitan biltzen diren udaletako langileetatik ia
        guztiak, alfabetatzeko eta euskalduntzeko asmoa dute.
        Zehazki, erakunde hauetan lanean ari diren 19 lagunetatik
        18k beraien euskara maila hobetzeko intentzioa dute.
        Errate baterako, ikasturte honetarako 11 langilek eman
        dute izena Gaurkotze Gramatikala, Administrazio
        itzulpenak eta Lan harremanak euskaraz deituriko
        ikastaroetan parte hartzeko.
        Malerrekako Mankomunitateak udal langileak gaitzea eta
        euskararen erabilera sustatzea du helburu ikastaro
        hauekin, beti ere, herritarren eskubidea babesteko. Hau
        dela eta, Mankomunitatetik gogorarazten dutenez,
        «saiakera hauek hutsaren pare gera ez daitezen,
        Udaletxera jotzen duzularik egizu euskaraz eta eskatu
        idazkiak euskaraz, hori baita euskalduntzen ari den
        langilea animatzeko eta bere saiakera eskertzeko modua».
        1989az geroztik, Malerrekako Euskara Zerbitzuak urtero
        Euskalduntze Plangintza oparoa prestatzen du eta
        administrazioko inprimaki eta idazki oro bi hizkuntzetan
        erabil daitezen ahaleginak egiten ditu. «Neurri hauek
        Malerrekako udaletako egoera aldatzen lagundu dutela
        nabaria da».
        Arkupeak elkartekoak
        bidaiez bidai
        Ez dira geldirik egotekoak gure
        jubilatuak. Ekainaren 5ean 260 lagun Lizarrara joatekoak
        dira. Ekainaren 9 eta 18aren artean, berriz, hirutan
        hogei lagun Galizia eta Protugaleko xokoak ikustera
        joanen dira eta uztailaren 3 eta 11 artean, Cantabriako
        Puente Viesgoko balnearioa bisitatuko dute. Bertzalde,
        etxeratu berriak dira Egipton barna ibilitako 12 lagunak.
        (argazkian)
        Giro
        ederra Mendaurren Trinitate Egunean
        Gazteak
        zortziko dantzan sartu ziren Iturenen
        Iban
        ISASI
        Eguraldiak goizaldean bereziki
        lagundu ez bazuen ere, aurtengoan Ituren eta inguruetako
        jende ugari joan zen Iturengo punturik altuena,
        Mendaurrera alegia, Trinitate eguna ospatzera. Jende
        aunitz hurbildu zen bazkaltzera. Eguraldiak euria eginen
        zuela mehatxatzen bazuen ere &#150;eta eguerdian halaxe
        egin zuen&#150; Iturengo gazteek antolatutako bazkarian,
        hasieran izena emandako 72 lagunetik goiti bildu ziren.
        Bazkalondotik dantzaldia urtegian eta Aurtizko ostatuan
        hartzen den derrigorrezko tragoaren ondotik, Iturenera
        zortziko dantzan sartu ziren gazte batzuk, duela urte
        batzutatik egiten ez zen ohitura berreskuratuz. Gaubelak
        eskainitako dantzaldia, ordurako hasia zen eta berandura
        arte segitu zuen bestak Iturenen.
        Iturengo Eskolako gaztetxoak irratian
        Iturengo eskolakoak, Xorroxinek emandako
        aukerari esker, era guzietako saioak burutu zituzten
        maiatzaren 19tik 23ra, Udaletxean dauden geletatik
        emitituz. Ipuinak, zozketak, eskaintzak eta horrelakoak
        eman zituzten euren irratsaioetan.
        Gizarte Segurantza Bulegoa
        maiatzaren 26an zabaldu zen
        Donezteben. Arduraduna Juantxo Yera Artetxe izanen da eta
        bertako telefonoa 451775. CAISS honek eskualdeko 25
        udalerrietako 27.261 biztanleei eskainiko die zerbitzua.
        Kopuru horretatik 5.685 lagun dira pentsioa kobratzen
        dutenak. Pentsioen urteko kopurua 5.237.820.000 pezetakoa
        da (209 milioi libera terdi inguru) eta denbora bateko
        ezgaitasun bajengatik ordainduko dena, urtean 378.263.000
        pezetakoa (15.130.520 bat libera) izatea espero da.
        Eratsungo
        leku-izenen izendapen ofiziala
        onartu du Nafarroako Gobernuak Foru Dekretu baten bidez.
        Orain herri bakarra geratzen da Nafarroa osoan toponimia
        normalizatu gabe, Donamaria hain zuzen, baina Nafarroako
        Gobernuak aurten bertan eginen dela iragarri du.
        Beintza-Labaiengo
        udalak 90.000 pezetako dirulaguntza
        jaso du Nafarroako Gobernuko Hezkuntza eta Kultur
        sailetik herriko kruzeroa egoera onean mantentzeko.
        Subentzio hau, historia eta artearen ikuspegitik interesa
        duten udal eraikinak moldatzeko eta kontserbatzeko emana
        da. 
        
    




    
        
            
                BERTIZARANA
            
        
    




    
        Auzolana
        eta bidelana arautzeko ordenantza onartu da Narbarten
        Auzolana
        ez da urtean hamar egunekoa baino gehiagokoa izanen
        ttipi-ttapa
        Auzolana eta bidelana arautzen
        dituen ordenantza behin betikoz onartu du Narbarteko
        kontzejuak. Ordenantzak dioenez, bi lanok bateragarriak
        dira eta aldi berean eman daitezke eta lana egitera ez
        joateak, haren diru zenbatekoa eta bertze hainbertzeko
        isuna ordaindu beharra ekarriko du.
        Auzolanaren kasuan ez da urtean hamar egun baino
        gehiagokoa izanen, ezta hiru egun segidan baino
        gehiagotan eginen ere. Lanerako gai diren 18 eta 55 urte
        arteko pertsona guztiek egin beharko dute.
        Bidelanari dagokienez, nahitaez herriko enpresatan
        garraio elementuak dituzten pertsona orok, herrian bizi
        edo ez, parte hartu beharko du. Trakzio mekanikoko
        ibilgailuen garraio prestazioak urtean gehienez ere bortz
        egun hartuko ditu eta egunak ez dira segidan egonen.
        Gainerako kasuetan, urtean ez dira hamar egun baino
        gehiago izanen ezta bi egun segidan baino gehiagotan
        eginen ere. Erregaia berriz, Narbarteko kontzejuak
        ordainduko du.
        Hildako
        sei urteko haur bati, elizako ateak itxi dizkiote
        Bataiatugabea
        zela-eta
        ttipi-ttapa
        Erranbide franko eman du aitzineko
        egunetan gertatutakoak. Garazi Txokarro, sei urteko
        haurra, egun batetik bertzera heriotzak eraman zuen.
        Horrelako gertaerak berak gaur egun nahikoa ezuste eta
        harridura sortzen badu ere, ondoko orduek harridura
        haunditu egin zuten. Ohitura den bezalako elizkizuna
        eskatu ziotenean gurasoek apezari, honek, apezpikuari edo
        bikarioari bere kontsultak egin eta, ezezkoa eman zien.
        Arrazoia? Haurra bataiatu gabe zegoela. Elizan sartu ez
        baina kanposantuan otoitzen bat egiteko prest agertu
        zitzaien apeza. Horretarako, ordea, bazuten apez laguna,
        eta honek egin zuen. Familian ezezik, herrian eta
        inguruko herrietan ere, komentario eta marmari ugari
        sumatu da gertakizun honen inguruan.
        28 milioi terdiko
        aurrekontua izanen du Kokoriko mendietako juntak
        28.540.500 pezetako diru
        sarrera-irteerak izanen ditu aurten Kokoriko mendietako
        juntak, azken batzarrean onartutako aurrekontuaren
        arabera. Sarrerarik garrantzitsuena finantza-aktiboen
        aldatzeari dagokio (25.408.762 pezeta), ondare
        dirusarreren bidez 2.798.983 pezeta jasoko dira eta
        kapital transferentziekin 280.619 pezeta. Gastuetan,
        finantza aktiboen aldaketa (21.564.839) eta
        transferentzia arruntak (6.206.358 pezeta) dira
        inportanteenak.
        Ingurugiroaren Eguna
        ospatuko da ekainaren 5ean Bertizen
        Ortzegun honetan, ekainak 5,
        Ingurugiroaren Eguna ospatuko da mundu osoan. Bertizen
        ere garrantzi berezia eman nahi diote egun honi eta
        zenbait ekitaldi antolatuko dituzte, bai parkearen
        barnean, baita kanpoan ere. Jendeak parte hartzeko deia
        luzatu dute.
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









leitza





src="images/minitttipittapa.gif" alt="ttipi-ttapa" width="200"


1997-ko Ekainaren 5a-
207. zenbakia



    
        
LEITZALDEA
    



&nbsp; 



&nbsp;

&nbsp;

GOIZUETA



    
        
Ikaragarria herritarrek emandako
        erantzuna!
        Hirurehun
        lagun elkartu ziren herri afarian
        Esteban
        AROZENA
        Udalak eta Umore Ona elkarteak
        Bakerotar bost senideri eta Etxeberriari eskeinitako
        omenaldiari erantzun paregabea eman zioten herritarrek,
        eskoletako frontoiko harmailak gainezka betez eta gaueko
        afarian 300 lagun elkartuz. Hemengo giroa ikaragarria
        izan zen, bertsoak, musika, malkoren bat edo beste&#133;
        Era honetako ekintza batek behar dituen osagai guztiak
        nahasi ziren bost ordu iraun zuen mahainguru zoragarrian.
        Herritarrek beraiei zegokiena eman zuten zalantzarik
        gabe, baina baita omenduek ere. Ehundaka sinadura bota
        behar izan zituzten ilunabarrean hasi eta goizaldean
        etxeratu bitartean, momentu bakar batean ere ezpainetatik
        barremurritzarik kendu gabe, gainera. 
        Udal zergak bi alditan
        ordainduko dira hemendik aurrera
        Aurtendik aurrera bi alditan ordainduko dituzte
        herritarrek udaleko kontribuzioak eta ez orain arte
        bezala, guztiak azaroan. Dagoeneko etxeetan jaso da
        autoena, lehenengo aldiz euskara hutsean, gainera,
        ordaintzeko epea ekainarekin batera bukatuko delarik.
        Alkatesak esan zigunez, karga astunegia omen zen herritar
        askorentzat zerga guztiak aldi berean ordaintzea. Horixe
        hartu omen du kontutan udalbatzak aipatutako neurri hau
        indarrean jartzerakoan.
        Pala txapelketa
        Izaskun Bakerok eta Iñaki Loiartek irabazi dute
        aurtengo paleta txapelketa mixto edo nahasia. Iazko
        txapeldunek ere, Jose Luis Apezetxeak eta Mari Jose
        Lizasok, lan ikaragarria egin dute, esandako bikote hori
        finalean garaitu ahal izan ez arren.
        Goizueko haurrak nagusi
        bertsotan
        Zonaldeko eskolarteko bertso txapelketan
        goizuetarrak izan ziren jaun eta jabe. Hodei Lujanbiok
        irabazi zuen bapatekoan eta berarekin batera argazkian
        daudenek, idatzitan. 
        
    



&nbsp;

&nbsp;


    ARESO




    
        
Kultur Asteburua ekainaren 7 eta 8an
        
        Hainbat
        ekitaldi burutuko dira
        Juana
        Mª SAIZAR
        Egitarau bete-betearekin burutuko
        da aste hondar honetan Kultur Asteburua. Larunbatean,
        ekainak 7, arratsaldeko 4etan, pilotariak arituko dira.
        5etan diapositiba emanaldia Larrea elkartean. Gaia:
        Iruñeko GKE Saharan. 7etan Leitzeko korala. 9etan
        afaria. Ondoren zinema emanaldia eta eztabaida Pake-Toki
        elkartean. Igandean, goizeko 10etan Meza Nagusia. 11etan
        hamaiketakoa. 12etan pilota partidua eta ondoren
        antzerkia. 2etan bazkaria. Bazkalondoan, herriko
        trikitilariek giroa alaituko dute. 5etan dantzak. 6etan
        herritarren arteko proba konbinatua. Ondoren txokolatea
        banatuko da. 8etan dantzaldia Etzakit taldearekin. Egun
        osoan zehar, berriz, Udaletxeko aretoan, herriko artisau
        eta kirolarien esposizioa egonen da ikusgai. Bitarte
        horretan, eskolako liburutegia osatzeko liburuak bilduko
        dira.
        Lanzeko gasolindegian
        sortua
        Ez zuen sortze lasaia izan Leire Onsalo Larraioz
        neskatoak. Iruñeko ospitalerako bidean, uste baino
        lehenago heldu zela konturatu ziren Aresoko Ramon Onsalo
        eta Elizondoko Ana Danboriena gurasoak. Lanzeko
        gasolindegian gelditu eta bertako langilearen laguntzaz,
        kotxearen atzealdean munduratu zen Leire ttikia, indar
        eta osasunez betea.
        
    






&nbsp;&nbsp;LEITZA



    
        
Adio, Larbando futbol zelaia, adio
        Sarriopapelek
        bereganatu egin du, fabrika zabaltzeko
        Orain, futbol zelai berri
        baten atzetik
        Uda hontan igo da Aurrera
        Preferente mailara, eta oso ongi eutsi dio kategoriari.
        Baina futbol zelaia &quot;galdu&quot; du. Azken argazkia
        Lanbardon.
        Auzolanean, grina eta ilusioz
        beterik egindako futbol zelaia, iadanik historia da.
        Ongi aski zaindu ere, 14 urte
        luzeetan. Beti berde, beti txukun.
        Ekipoak kriston partidu tzarra
        jokatu zuen igandean, agurra moduan edo. Eta Leitzako
        afizioak ez zuen guttiago merezi. Joanak Joan AURRERAk
        aurrera begiratu behar du.
        (Argazkia -goian-: Antton)
        Lurren eskualdatzea
        Usategieta inguruko 1.440 m2 herri
        lur, Mª Paz Larreak Landa inguruan dituen 96 m2ko
        eremuarengatik aldatuko du udalak. Landako industrialdea
        egiteko beharrezko lurren jabe egin da udala.
        1.770 ibilgailu
        Iaz 169 ibilgailu saldu ziren (edo
        baja eman) eta 278 erosi. Ondorioz, 1.770 ibilgailu
        dauzkagu herrian matrikulatuak. Kontutan izanik hauetatik
        1.337 kotxeak direla, 2,2 biztanleko kotxe bat heldu da.
        Zergengatik udalak 14 milioi pasatxo jasoko ditu.
        Ordaintzeko epea, garagarrilaren 30ean bukatuko da.
        Bide moldatzea
        Arkiskil, Erasote eta Errekako
        bideak moldatzeko 20 milioiko gastua onartu zuen Udalak.
        Hala ere, eta geroztik Nafarroako Gobernuak dirulaguntza
        deialdia luzatu duenez, erantzuna jaso arte ez dakite
        noiz eta nondik hasiko diren. Batzar berean, aurtengo
        aurrekontua ere onartu zen: 423.734.234 pezetako diru
        sarrerak eta gastuak izanen dira.
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









baztan





src="images/minitttipittapa.gif" alt="ttipi-ttapa" width="200"


1997-ko Ekainaren 5a-
207. zenbakia



    
        
BAZTAN
    



&nbsp; 

&nbsp;

BAZTAN

&nbsp; 



    
        
Balleko
        laugarren mendi ibilaldia igandean burutuko da
        Amaiurren
        hasi eta akituko da aurtengo edizioa
        Joseba
        IGARABIDE
        Igande honetan, ekainak 8, burutuko
        da Baztango Mendigoizale taldeak antolatutako Balleko
        mendi ibilaldiaren laugarren edizioa. Amaiurtik abiatuta,
        Makitenea, Alkurruntz, Otsondo, Ansestegi, Eskola,
        Irubelakasko eta Itzulegitik barna pasatuko dira, 31
        kilometro egin ondotik berriz ere Amaiurrera itzultzeko.
        Ibilbide laburrago bat ere bada aukeran, Irubelakaskora
        igain gabe. Ibilaldian, 15 urtetik goitiko mendizaleek
        parte hartzen ahal dute eta 700 pezeta ordaindu beharko
        ditu mendizale bakoitzak. Lehenbiziko taldea goizeko
        7etan abiatuko da.
        Lekarozko irakasleek
        dekretu berriaren kontrako huelga egin zuten
        Lekarozko Bigarren Hezkuntzako
        institutuko irakasle talde batek huelga egin zuen
        maiatzaren 29an, Nafarroako Gobernuak «sindikatu
        batzuekin batera eta irakasleak kontutan hartu gabe»
        onartutako dekretuaren kontra. Irakasleen ustez, dekretu
        honen bidez «lizentziatura duten maisu-maistrek orain
        arte irakasleek bete dituzten lanpostuak bete ahal izanen
        dituzte, orain arte ezinbertzekoa zen aurreprobarik egin
        gabe». Irakasleen arabera, dekretu honen ondorio nagusia
        kontratatuen lanpostuen desagerpena da. Lekarozko
        institutuko klaustroak ere sostengu zabala eman dio
        irakasle taldearen eskakizunei, dekretuaren ezarpena
        atzeratzearen alde bozkatu baitzuen.
        Haizearen indarra neurtzeko
        lau estazio ezarriko ditu EHNk Belaten
        Haizeak altuera ezberdinetan
        hartzen duen abiadura neurtzeko lau metereologi-estazio
        automatiko ezarriko ditu Energia Hidroelectrica de
        Navarra (EHN) enpresak Belaten. Neurketa hauek
        haize-errotak kokatzeko egiten dira. Estazio bakoitzak,
        40 eta 55 metro arteko altuera eta 15 zentimetroko
        zabalera duen dorrea eta etxola ttiki bana izanen du eta
        haizearen abiaduraz gain, zenbait kasutan, tenperatura
        eta presio atmosferikoa ere neurtuko dira. Bere lana
        betetzerakoan, sei hilabete eta urtebete arteko epean
        kenduko lirateke estazio hauek. Obra zibilaren
        aurrekontua 600.000 pezetakoa da. Balleko Etxeak estazio
        hauek egiteko eta erabiltzeko baimena eman du.
        Elizondoko Erresidentziako
        txapelketak
        40 lagunek parte hartu dute
        txapelketa ezberdinetan. Musean, Juan Cruz Ibarra eta
        Jose Antonio Bayones izan ziren txapeldunak, Aureliano
        Elizegi eta Jose Larretxeari irabazi ondotik. Seiko
        jokoan, Sor Luciana eta Mª del Camino Aranburu nagusitu
        zitzaien Josefa Galarregi eta Matilde Valenzuelari.
        Briskan, azkenik, Sor Mª Dolores eta Santiago Garcia
        suertatu ziren irabazle, finalean Sor Mª Isabel eta
        Matilde Valenzuela garaitu ondotik.
        Argazkia:
        ZALDUA
        Balleko Etxeari erasoa
        Maiatzaren 8an Balleko Etxearen
        kontra egindako «ekintza bandalikoak» salatu eta
        «kalteak denon artean ordaindu beharko ditugula»
        adierazi zuen udalbatzak.
        Sendabelar ikastaroa
        Ekainaren 16tik 27ra burutuko da
        Arizkunenean. Izen emateko 2.000 pezeta ordaindu beharko
        dira. 
        Balleko egoera ekonomikoa
        ongi
        dagoela erran zuen Tuñón de Lara,
        Nafarroako Kontu Ganbarako ordezkariak, maiatzaren 27an
        alkatearekin izandako bileran.
        Aziendak
        Erdiz eta Belaten bazkatzera sartu
        ziren maiatzaren 31n.
        Trinitate Eguna
        Mendaurren ez ezik, Baztanen ere
        ospatu zen. Elizondoko Santa Engrazian eta Aritzakungo
        Lezeta eta Burkaitzeko Bordan, giro polita izan zen.
        Izurriteak...
        direla eta, Baztango nekazari batek
        50 behi galdu ditu eta bertze batek hainbat ardi.
        Ehizturi
        lizentzia lehen aldiz ateratzeko
        azterketa ekainaren 8an eginen da Iruñean.
        &nbsp;
        Iruritako
        Garagardo Besta ospatuko da ekainaren 14an
        Bederatzi
        musika talde eta 50 garagardo mota izanen dira
        ttipi-ttapa
        Ekainaren 14an, larunbata, ospatuko
        da Iruritako Garagardo Bestaren laugarren edizioa.
        Aitzineko urteetan bezala, klase guzietako garagardoa
        &#150;50, antolatzaileen erranetan&#150;, estilo eta leku
        ezberdinetako 9 musika talderekin nahasiko dira ekitaldi
        honetan. Komando Moriles (ska, katalanak), M-Clan (rock
        &amp; roll, murtziarrak), Aspid (trash-metal, Gironakoak)
        , Sustraiak (folk, euskaldunak), Tapia ta Leturia Band
        (folk, euskaldunak), Etsaiak (hard core euskaldunak),
        PIlt (rock kañeroa, euskaldunak), King Mafrundi (reggae,
        ipar euskaldunak) eta Discípulos de Dionisio
        (porno-rock, euskaldunak) arituko dira.
        Ateak arratsaldeko 6etan zabalduko dira eta 12 orduz
        musika aditzeko aukera paregabea izanen da. Horretarako
        1.700 pezeta utzi beharko dira sarreran &#150;1.500
        pezeta balio du sarrerak, aitzinetik erosiz gero&#150;.
        Antolatzaileetako batek adierazi zigunez, «Garagardo
        Bestaren helburu nagusia, Iruritako gazteak elkartu eta
        beraiendako etxe bat lortzea da». (ttipi-ttapa, 205.
        alea).
        Amaiurko
        gatazkaren 475. urtemuga ospatuko da uztailaren 19 eta
        20an
        Herriak
        eta Gaztelu elkarteak antolatuta
        t.t.
        Nafarrek Gaztelako indarren kontra
        Amaiurren egindako azken gudaren 475. urtemuga gogoratuz
        ospakizun berexia burutuko da uztailaren 19 eta 20an.
        Eraberean, orain 75 urte lehen aldiz monolitoa altxatu
        zela eta &#150;dinamitaz bota baitzuten&#150; duela 15
        urte berritik goratu zutela oroitarazi nahi dute Amaiurko
        herriak eta Gaztelu elkarteak.
        Uztailaren 19an, arratseko 9etan solasaldiak izanen dira.
        Biharamonean, goizeko 10,30etan Amaiurko plazan elkartzea
        eta kalejira ospatuko dira. 11etan Gazteluan meza eta
        oroimenezko ekitaldia burutuko da. 12,30etan dantzariak
        arituko dira eta 2etan bazkaria izanen da (txartelak
        salgai daude dagoeneko).
        Turismo- informazio
        zerbitzua sortzeko 350.000 pezetako
        dirulaguntza jaso du Balleko Etxeak Komertzio eta Turismo
        Zuzendaritza Nagusitik.
        Margo eta zaharberritze
        ikastaroak aurten burutzeko milioi
        erdiko dirulaguntza eman du Emakumearen Institutuak.
        Ingurugiro sentsibilizazio
        ekitaldiak
        diruz laguntzeko eskaria luzatu du
        Balleko Etxeak. Zehazki, sendabelar ikastaroa eta
        Baztango Mikologi Astearendako 124.388 eta 303.760
        pezetako aurrekontuak aurkeztu ditu.
        Oronozko
        Zunda etxea egoera onean
        mantentzeko eskaria luzatu dio Balleko Etxeak Nafarroako
        Gobernuko Ondasun Zerbitzuari, herriko alkateak egindako
        eskariarekin bat eginez.
        Izpegiko
        etxea Pedro Irigoien erratzuarrak
        erosi dio udalari. Enkantean 3.050.000 pezeta eskaini
        zituen.
        Elizondo
        COFES-Haizearen aldeko elkartasun mezuak jasotzen ari
        dira
        Zerbitzuak
        orain arte bezala segitzea eskatzen dute
        Elizondoko Cofes-Haizea zentruko
        langileak hainbat elkartasun mezu jasotzen ari dira
        eskualdeko erakundeetatik, sinadura bilketa kanpainarekin
        segitzen duten bitartean.
        Malerrekako Ezpelura emakume taldeak bere erabakia
        birplanteatzea eskatu dio Nafarroako Gobernuari eta
        «eskualdean dagoen ezinbertzeko zerbitzua ez kentzea».
        Eraberean, nafarren berdintasun eskubideak errespetatzea
        eskatu dute «nahiz eta berez aski diskriminatuak egon,
        nekazalguneetan bizi garenok».
        Baztango Gazte Asanblada ere «gaztaroan sortzen diren
        egoerak kontutan hartuta», zentru honen biziraupenaren
        alde azaldu da, «sexualitate atsegin, ziur eta goxo
        batetaz disfrutatu ahal izateko». Elkarrekin egindako
        lana ere eskertu dute.
        Elizondoko Osasun Etxeko langile taldeak,
        &quot;emakumeari zerbitzua emateko plana&quot; gaitzetsi
        eta erabateko babesa eman dio gaur egun Familia
        Orientabide eta Sexu Heziketarako zentruetan ematen den
        zerbitzu moduari. Talde honen ustez, plan berriak «ez
        ditu behar beharrezkoak diren funtzioak kontuan hartzen,
        adibidez, heziketa, prebentzioa eta osasunaren
        promozioa». 
        Izen-abizenak euskaratzeko
        kanpainari ekin diote Euskara Zerbitzuek
        Baztan Balleko Udalak,
        Bortzirietako Euskara Mankomunitateak eta Malerrekako
        Mankomunitateak, Nafarroako Gobernuaren laguntzaz
        antolatuta «zure izena zuzendu edo euskaratzeko eta
        abizenak zuzentzeko» kanpaina bati ekin diote.
        Izenen kasuan, Familia Liburua eta NANaren kopia bildu
        behar dira, eta abizenen kasuan, agiri horietaz gain,
        Jaiotze Agiri literala eta Erroldaren ziurtagiria. Paper
        hauekin Euskara Zerbitzuetara jo eta bertan arduratuko
        dira, tramite guzietaz. 
        Euskara Zerbitzuetatik jakinarazi dutenez, «behin eginda
        betiko duzuela zuk eta zure ondorengoek eta, eraberean,
        zuk egin behar baldin baduzu, zure familiakoek egiteko
        bidea errazagoa dela».
        
    




    
        
            &nbsp;
        
    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Saraldea





src="images/minitttipittapa.gif" alt="ttipi-ttapa" width="200"


1997-ko Ekainaren 5a-
207. zenbakia



    
        
SARALDEA
    



&nbsp; 

&nbsp; 


    ZUGARRAMURDI




    
        
            Ansalas
            ostatuko mus txapelketa azkarra jokatu zen maiatzaren
            16an
        
        Xebero
        Fagoaga eta Txomin Amorena suertatu ziren irabazle
        Margari
        eta Koro
        Maiatzaren 16an, ortziralean,
        Ansalas ostatuak mus txapelketa azkarra antolatu zuen.
        Denetara hamabi bikote aritu ziren eta partiduak arras
        gogorrak izan ziren: goizeko 4etan akitu ziren, hortik
        kontuak atera. Azkenean, Xebero Fagoaga eta Txomin
        Amorena suertatu ziren irabazle eta bigarrenak Ramon
        Zubillaga Gorriti eta Juanito Etxenike izan ziren.
        Ansalas ostatuko mus txapelketako finalistak. Beraien
        aitzineko aldean bigarren saria, kaja sorpresa bat.
        Lehenengo saria frigorifikoan gordea zegoen: bildots bat
        (argazkian)
        Kontzientzia eragozleendako plazak
        Udalaren azkeneko batzarrean Kontzientzia
        Eragozpena egin nahi duten herritarrentzako plazak
        ateratzea erabaki da. Horretarako, Espainiako Justizia
        Ministeritzara eskaera bat egin behar da, Herriko Etxea
        afera honetan kolaboratzaile bezala onartzeko eta behin
        hori lortuz gero, herriak bere gain hartuko
        lukesoldaduskari objezioa egiten dioten plaza hauen
        eskeintzea.
        Bake epailea
        Orain dela aste batzuk udalak edeki zuen herriko
        bake epaile (&quot;juez de Paz&quot; delakoa) berria
        hautatzeko epea. Horretarako interesaturik zegoenak,
        izena eman behar zuen. Azkenean, pertsona bakarra
        auzkeztu zen eta, honenbertzez, bera izendatu dute.
        Beraz, Juan Alti izanen dugu kargu honetan, hemendik
        aitzina.
        Gaupasa ekainaren 21ean ospatuko da
        ttipi-ttapa huntako elkarrizketan Soildegiako
        Inaxiok dioen bezala, egitaraua finkatuxea dago. Gaueko
        3etatik 7etara Kukumiku taldea arituko da &#150;lehen
        Sustraia zena&#150;. Oren batez Gasteizko txalaparta
        arituko da eta herriko jendeak antzeslana eskainiko du.
        Erran beharrik ez da, urtero bezala zanpantzarrak sartuko
        direla lezean. Kanpotar andana bat espero da egun
        horretarako eta herrita guzien lana, nola edo hala,
        beharrezkoa izanen da.
        
    




    &nbsp;
    
        SARA 
    
    

        
            
                Eskuin
                alderdiak nagusitu dira Frantziako hauteskundeen
                lehen bozaldian
            
            Halere,
            abertzaleek eta ezkerrak nabarmenki goiti egin dute
            Jacqueline
            eta Mixel
            Hauteskundeen lehen itzulia
            maiatzaren 25ean iragan zen eta ondoko lauki huntan
            ageri dira emaitzak. Bistan denez, eskuina izan da
            nagusi, botuen %55 inguruarekin, baina 1993an baino
            boza gutiago erdietsi dituzte (orduan %70,89).
            Bigarrenak abertzaleak izan dira Saran, goiti egin
            ondoren (1993an, %14,5, 1997an, %24,38 ). Ezkerreko
            alderdiek ere goiti egin dute eta sozialista eta
            komunisten artean bozen %17,82 eskuratu dituzte
            ((%9,5 1993an). Ekologistek beheiti egin dute eta
            abstentzioak berriz, goiti, Saran ia %47ra ailegatu
            delarik.
            Igande huntan burutu behar zen bigarren itzulirako bi
            hautagai gelditu dira, bata RPR alderdiaren izenean
            Michèle Alliot-Marie, Donibane Lohitzuneko auzapeza,
            eta bertzea PS alderdiko Raphaèl Lassalette,
            Hendaiako auzapeza.
            Rugby ohoretan
            Maiatzaren 25ean Sarako Izarra Rugby
            elkarteak gaitzeko besta antolatu zuen Animaineko
            zelaian, sasoin bukaera kari. Goizean rugbyan aritu
            ziren rugbylari ohiak eta gaurkoak eta ondotik 160
            bat lagun biltzen ziren zikiro jate baten inguruan.
            Anartean jokolari bakoitzak kiroleko jauntzi eder bat
            ukan zuen saritzat, hamalau laguntzaileen emaitzeri
            esker.
            Saien aingeru begiralea
            Saiak begiratu nahiean, gure herriko gazte
            batek, Sebastièn Almandozek erabaki du abere hilak
            mendirat eramaitea, hegazti haundi hauek janaria ukan
            dezaten. Ardi hilak eta bertze, kisu labeetan eta
            arroka zokoetarat bota ordez, aski da mutil huni
            deitzea (0559542432 telefonan) eta bere gain hartuko
            du gaineratako guzia. Eskerrak zuen laguntzarengatik
            aintzinetik.
            
                
                    &nbsp;
                    SARAN
 
                    BOZAK%
                    KANTONAMENDUA

                    BOZAK%
                    ESKUALDEA

                    BOZAK%
                
                
                    Eskuin muturra
                    9,53
                    11,62
                    12,6
                
                
                    FN
                    DI
                    51
                    26
                    404
                    217
                    4.151
                    1.859
                
                
                    Eskuina
                    45,67
                    45,27
                    39,8
                
                
                    RPR
                    369
                    2.420
                    18.995
                
                
                    Ezkerra
                    &nbsp;
                    &nbsp;
                    &nbsp;
                
                
                    PCF
                    PS
                    MDC
                    15
                    118
                    11
                    227
                    991
                    74
                    2.910
                    11.778
                    967
                
                
                    Ekologistak
                    21 - 2,60
                    191 - 3,57
                    1.766 - 3,71
                
                
                    Aberzaleak
                    % 24,38
                    15,37
                    11,06
                
                
                    AB
                    EAJ
                    127
                    70
                    488
                    334
                    3.151
                    2.127&nbsp;
                    
                
                
                    Orotara
                    808
                    5.364
                    47.704
                
                
                    Abstentzioa
                    46,97
                    36,91
                    35,08
                
            
            Abialdian-97
            ekitaldiak
            Askatasunaren alde egiten ari
            diren ekitaldien barnean, larunbat honetan, ekainak
            7, futbol partidua jokatuko da Beran. Alde batetik,
            Beti Gazte eta Gure Txokoa taldeen arteko konbinatua
            arituko da eta bertzetik, Hondarribia eta Real Union
            taldeetako selekzioa. Bertzalde, ortzegunean,
            8,30etan, Berako Iamotenean, Senideak erakundearen
            bilera burutuko da Presoak Euskal Herrira plataforma
            osatzeko.
            
        
    
    
        
            
                
                    &nbsp; 
                
            
        
        &nbsp;
hasierakoa
 || 
erreportaia
 || 
elkarrizketa
 || 
herriz-herri
 || 
kirolak
 || 
jaiotzak-ezkontzak-heriotzak
        || 
irakurleak
        idazle
        (berria)
|| 
aurreko aleak
    
    &nbsp;











Hasierako orrialdea






    
        1997-ko Ekainak 19- 208. zenbakia
    




    
        
 
        
        
        rectangle=" (44,207) (251, 235)  heriotza.htm"
        rectangle=" (189,157) (299, 180)  aurreko.htm"
        rectangle=" (9,149) (73, 186)  kirolak.htm"
        rectangle=" (93,63) (201, 79)  idatzidigute.htm"
        rectangle=" (211,22) (299, 66)  herrizhe.htm"
        rectangle=" (3,35) (92, 62)  elkarriz.htm"
        rectangle=" (101,6) (186, 32)  erreport.htm"
        rectangle=" (-9701,-9754) (299, 246)  Rfile:///D:/FrontPage Webs/Content/ttipi-ttapa/index.htm"
        src="images/mapa.gif" border="0" width="300" height="247"


    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak





Aurtengo Bisitariak (1997-ko Urtarrilaren 1-az geroztik)






ttipi-ttapa

Herriko
Etxeko Plaza 1
31780 Bera (Nafarroa)

Tfnoa: 34-48-631188
Faxa: 34-48-631291

ttipi@encomix.es


    




Nafarroako Internet Elkartearen
 laguntzarekin egina: 
p@redestb.es













heriotzak eta ezkontzak





src="images/minitttipittapa.gif" alt="ttipi-ttapa" width="200"


1997-ko Ekainaren 19a-
208. zenbakia



    
        
EZKONTZAK-HERIOTZAK-JAIOTZAK
    



&nbsp; 

EZKONTZAK&nbsp; 



    
        
            Jose Javier
                Aranburu Garziarena eta Mª Carmen Agirre
                Barandarain, Leitzakoak, maiatzaren
                24an.
            Philippe Garbiso
                eta Sophie Elizalde, Sarakoak,
                erearoaren 7an.
            Jose Mª Galindo
                Extramera eta Izaskun Leiza Arozamena,
                Iruña eta Lesakakoa, ekainaren 7an.
            Jesus Mª Ariztegi
                Arozena eta Mª Dolores Salaberri Apezetxea,
                Oitz eta Oieregikoa, maiatzaren 24an.
            Onofre Migeltorena
                Gamio eta Xole Ezkurra Salaberri,
                Donamariakoak, maiatzaren 31n.
        
        
    



&nbsp;

JAIOTZAK



    
        
            Jon Perurena
                Labaien, Leitzakoa, maiatzaren 31n.
            Aitz Aioroa
                Apeztegia, Iturengoa, ekainaren
                1ean.
            Itxaso Mindegia
                Mitxelena, Iturengoa, maiatzaren
                24an.
            Irati Mindegia
                Mitxelena, Iturengoa, maiatzaren
                24an.
            Iñaki Anso
                Dendarieta, Elizondokoa, maiatzaren
                13an.
            Itxaro Jauregi
                Irisarri, Erratzukoa, maiatzaren
                25ean.
            Jagoba Ariztegi
                Elizondo, Lekarozkoa, maiatzaren
                14an.
            Jennifer Gimenez
                Jimenez, Elizondokoa, maitzaren
                14an.
            Miren Telletxea
                Manterola, Berakoa, maiatzaren
                27an.
            Sara Etxegarai
                Etxegarai, Berakoa, maiatzaren
                30ean.
            Raquel Etxegarai
                Etxegarai, Berakoa, maiatzaren
                30ean.
            Igor Lanz Urtxegi,
                Berakoa, ekainaren 5ean.
            Mikel Oteiza
                Almandoz, Arantzakoa, maiatzaren
                31n.
        
        
    



&nbsp;

HERIOTZAK&nbsp; 



    
        
            Francisco Agirre
                Arregi, Oronoz-Mugairikoa,
                maiatzaren 20an, 64 urte.
            Simona Bengoetxea
                Esparza, Oieregikoa, ekainaren
                1ean, 75 urte.
            Josefa Higinia
                Etxeberria Salaburu, Arizkungoa,
                ekainaren 3an, 81 urte.
            Jesus Oneca Visus,
                Elizondon, ekainaren 6an, 64 urte.
            Claudia Arretxea
                Galzagorri, Berakoa, ekainaren
                5ean, 80 urte.
            Victoriano Ordoki
                Almandoz, Arantzakoa, maiatzaren
                15ean, 73 urte.
        
        
    



&nbsp;



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;









erreportaia







1997-ko Ekainaren 19a-
208. zenbakia



    
        
ERREPORTAIA 
    






    
        
            Latinoamerikatik
            gurera ezkonduak
            Oporretan
            Latinoamerikako herrialderen batera edo Karibeko
            irlaren batera joan eta bertako batekin maitemintzea
            jende aunitzi gertatu omen zaio. Bertze batzuk biak
            oporretan edo biak lanean zeudela ezagutu zuten
            elkar. Gero, harreman hori sakondu eta honara ezkondu
            direnak ere badaude. Honek zer erranik sortzen du
            hemengo jendearen artean: &#145;Han ligatzea errexa
            duk&#146; edo &#145;pobrezia dela eta, handik
            ateratzeko esperoan daude&#146; aditu izan dugu
            sarritan. Amerikar hauen ustez, aldiz, &#145;han
            jendea irekiagoa&#146; da eta &#145;bertatik
            ateratzeagatik balitz, Estatu Batuak hau baino
            aberatsagoa da eta askoz hurbilago dugu&#146;. Kolore
            ezberdineko, kolore biziko, bikote hauen esperientzia
            bildu nahi izan dugu.
            Testua:
            Aitor AROZENA
            Argazkiak:
            Karmele TOLOSA
            G
ehienek eguraldian sumatu dute
            aldaketarik haundiena honat etortzerakoan eta ez dute
            euria eta hotza batere maite. Eguraldi bero edo
            epeleko herrialdetakoak dira, gehienez ere bi urtaro
            dituztenak eta ez dute ongi laketzen hemengo
            neguetan. Halere, batek baino gehiagok onartu
            digunez, «berokia edo abrigoa jartzeak ere badu bere
            xarma».
            Eguraldiaren aferak ere ustekabeak ekarri dizkie.
            Mari Cruz Jimenezen herrialdean, adibidez, Panaman,
            goizeko 6etatik arratsaldeko 6etara izaten dute
            eguzkia eta hemen, udaldean, gaueko 10ak jo eta
            oraindik argia izatea arraroa iruditzen zaio. «Behin
            senarraren lankide batzuekin solasean gelditu eta
            konturatu gabe orduak joan zitzaizkidan. Ordularia
            begiratu nuenerako hamarrak ziren. Etxera ailegatu
            eta a zer nolako aurpegia jarri zidan Danik» dio.
            Veronica Luna Victoria peruarrari «familia eta nere
            jendea» falta zaio.
            «Eguzkia» erantzuten dute ahobatez Zeze Pereira eta
            Xanta Souza brasildarrek, zer falta duten
            galdetzerakoan, «baita familia eta lagunak ere».
            Beraiek dira gure artera beranduen ailegatu direnak
            eta hizkuntzarekin ere badute oraindik problematxoren
            bat. «Portugesa eta espainola berdintsuak dira,
            baina zenbait hitzen erranahia, guztiz alderantzizkoa
            da» dio Xantak. Euskaraz ere hitz gutti batzuk
            erraten dituzte biak, nahiz eta arrunt zaila
            iruditzen zaien: «Bai, ez, eskerrik asko eta gero
            arte» diote irriz, brasildar azentu bereziarekin. 
            Mª Cruz panamarra euskara ikasten ere saiatu da,
            Bortzirietako euskaltegian. «Zaila da, baina hagitz
            polita. Momentuz, bertze lehentasun batzuk ditut eta
            utzi egin dut, baina berriz hasiko naiz, seguru!».
            Gainerakoek, beraien seme-alabekin ikasiko dutela
            uste dute.
            Bere herrialdeko klima ez baina «musika,
            dibertitzeko modua eta jendearekin dantza egitea»
            bereziki gogoratzen ditu Jorge Velez kolonbiarrak.
            «Eta jaki berexiren bat, badakizu, amak bezala ez du
            inork janaria prestatzen&#133;».
            «Jendea itxiagoa da
            hemen»
            Jendea ere arras ezberdina dela uste dute
            latinoamerikar hauek. Izakeraz hango jendea irekiago
            dela uste du Mª Cruzek. «Han neska batek ez ditu
            sekula ate guziak ixten, sexurako ez bada, telefonoak
            trukatzeko, solasaldi baterako, erromantze
            baterako&#133;guttitan erraten dugu, &#145;alde
            hemendik!&#146;. Hemen aldiz&#133;». Jorgeren ustez
            ere, «hemen jendea itxiagoa da, gehiago saiatu behar
            duzu pertsona baten alderdi batzuk ezagutzeko, baina
            horietara iristen bazara, pertsona hori benetan
            ezagutzen duzu, sakonago». Bi brasildarren ustez,
            berriz, «hemengo jendea hagitz ona da».
            Ligatzera joanak?
            Betiko topikoa izaten da hemengo mutilak
            ligatzera joaten direla oporretan Hegoameriketara.
            Danielek dioenez, «hemen dugun kareta
            &#150;irakaslea, langilea, serioa&#150; kendu egiten
            dugu oporretara joaterakoan, gu ere irekiagoak gaude,
            baina ni ez naiz ligatzera joaten, ni leku ezberdinak
            ezagutzera joaten naiz». Joxelo Etxeberriaren ustez
            ere, «bada denetik. Bada emakume bila joaten den
            jendea, baina eraberean, ezagutzen dut hemen bikotea
            izan eta Kuba edo Brasilera joan eta harreman hori
            errespetatu duen jendea. Hori pertsona bakoitzaren
            araberakoa da».
            «Arrazakeriarik ez dugu sumatu»
            Mari Cruzek ez du arrazakeriarik sumatu
            berekiko. «Begiratu bai, begiratzen zaituzte, baina
            ez dira mezprezu begiradak, ez zaituzte besoaren
            gainetik begiratzen. Hagitz tratu ona jaso dut hemen
            eta ez dut inolako kexarik. Hortan, Daniren lagun
            koadrilak ere lagundu du» dio panamarrak. Iritzi
            berekoa da Gabriela Rodriguez Talancon mexikarra.
            «Agian aspaldidanik lagun euskaldunak ditudalako,
            baina ez dut begirada arrarorik sumatu».
            «Nik ere ez dut nabaritu&#150;dio Jorgek&#150;.
            Hasieran bitxo arraroa nintzen, inoiz ez baitzuten
            kolonbiar bat ikusi, baina orain ez». Halere,
            etiketak hor daudela onartzen du: «Nongoa zara?
            kolonbiarra. Hurrengo galdera: Non duzu kokaina? Inor
            ez da kafeaz, loreetaz, esmeraldaz edo petroleoaz
            oroitzen. Zuei ere gauza bera gertatzen zaizue:
            hegoalderantz zoazte eta nongoa? euskalduna, orduan
            ETAkoa».
            Bi brasildarrak ere ez dira hortaz ohartu, baina
            Veronica peruarrak, ordea, arrazakeria zertxobait
            nabaritu duela dio. «Bada denetik, hagitz ongi
            tratatzen nautenak, nola nagoen galdetzen didatenak
            eta bertze batzuk goitik beheiti begiratzen
            nautenak&#133; arrazakeri pixkat sumatu dut, baina,
            ez zait batere inporta».
            Gure eskualdean gisa honetako bertze bikote aunitz
            badaudela badakigu, baina denak ezin sartu tarte
            honetan. 
            Bi munduren lotura
            Mª Jose Ara beratarrak erran
            digunez, «herrien arteko elkartasuna landu behar da,
            izan ere, nork ez du senideren bat Ameriketan izan
            eta aunitz dirua eginda bueltatu dira. Zergatik ez
            ditugu hangoak onartu behar?».
            Bi mundu, bi arraza, bi ikuspegi ezberdineko
            herrialdekoak izan arren elkarrekin aitzinera
            segitzeko erabakia hartu dute pertsona hauek.
            «Arraza ezberdineko pertsonen arteko atrakzio bat
            badago, zergatik ez?, nahasketak ere onak izaten
            dira» dio Gabriela Rodriguez mexikarrak. Daniel eta
            Mª Cruzen ezkontz-gonbidapenean ageri zen bezala,
            «Ameriketako Zubiak (Panama) Iparraldea eta
            Hegoaldea lotzen ditu. Guk bi kultura, bi kolore, bi
            pentsamenduren lotura izan nahi dugu». 
            &nbsp;
            Biltzeko
            proposamena
            Hemen
            bizi diren latinoamerikarrak biltzeko proposamena ere
            luzatu du Jorge Velezek. «Hemen afarietan biltzeko
            ohitura haundia dago eta nik ere, lerro hauen
            bitartez, urtean behin horrelako zerbait egitea
            proposatu nahiko nieke hemen bizi diren
            latinoamerikarrei. Elkar ezagutzeko festatxo bat,
            bederen». «Gainera, bertako jendeak ere hobeki
            ezagutuko gaitu».
            &nbsp;
            Mª Cruz Jimenez
            (Panama) eta Daniel Perez (Bera) 
            Danik oporrak bukatzear eta Mª Cruzek
            hasteko punttuan zituela ezagutu ziren 1994an Costa
            Rican, autobus batean. Urtebetez kartaz harremanatu
            ziren eta iazko abenduan ezkondu. «Nik ez nuen inoiz
            erranen Espainiara etorriko nintzenik &#150;dio Mª
            Cruzek&#150; Aldegiteagatik balitz Estatu Batuak
            hurbilago ditugu». Aldaketa haundienak kliman eta
            «horren eraginez, pertsonengan» sumatu ditu
            panamarrak. «Han bi urtaro bertzerik ez ditugu,
            hemen lau. Eguraldia hotzagoa denez, jendea gehiago
            elkartzen da beraien etxeetan, han berriz jende guzia
            kanpoan dago eta harremanak karrikan izaten dira».
            Jorge Velez Sossa
            (Bucaramanga, Kolonbia) eta Mª Jose Ara (Bera) 
            Hemen kontatzen ditugun esperientzien artean
            berexia da bikote honena. Lehenik neska delakoz
            hemengoa. Gero, biak Londresen ingelesa ikasten ari
            zirela elkar ezagutu zutelakoz. Azkenik, Berarat
            etorri baino lehen, bi urtez Londresen eta ia sei
            urtez Bogotan bizitu zirelakoz. «Biok suertea izan
            dugu, Bogotan lan ona topatu zuen Mª Josek eta ni
            orain Ibardinen ari naiz lanean» dio amona
            bizkaitarra zuen kolonbiarrak. 5 urteko Ainara eta 5
            hilabeteko Julenen gurasoek diotenez, «neska aitaren
            aldera atera da eta mutikoa berriz, amaren aldera:
            soziedade edo sagardotegietako morroxko tipikoa
            dirudi».
            Veronica Luna Victoria
            (Trujillo, Peru) eta Joxeluis Irurzun (Lesaka)
            Trujillon oporrak pasatzen ari zela ezagutu
            zuen Veronicak Joxeluis, neskaren izeba baten etxean.
            «Halere, hasieran ez nuen honat etortzeko asmorik,
            ez nuen uste harremana horrenbesteraino ailegatuko
            zenik». Ederki gogoratzen du Lesakara iritsi zen
            eguna, «1995eko abuztuaren 17a». Geroztik ezkondu
            eta seme bat izan dute, Josu, urte erdia bete duena.
            Ez du euskara estudiatzen jartzeko asmorik, hori bai
            «laister nere semearekin ikasiko dut». Bera
            kostaldekoa izanik ez omen zuen inoiz hemengoa bezain
            paisai ederrik ikusi, «dena berdea, zuhaitzez betea,
            benetan zoragarria da».
            Gabriela Rodriguez
            (Celaya, Mexiko) eta Tomas Lizartza (Leitza)
            Baztango lagun batzuek
            &#150;«Jauregitarrak»&#150; Sanferminak ospatzera
            gonbidatu zuten Gabriela eta orduan ezagutu zuen
            Tomas. «Fletxazo bat izan zen». Bederatzi urte
            beteko ditu Leitzan mexikarrak eta bi haur izan ditu,
            Xabier eta Izar. Nahiz eta urtero oporretan
            bueltatzen den Mexikora, «betiko lagunak eta
            familiaren falta» asko sumatzen du. Halere, hemen
            jendeak arras ongi tratatu duela dio eta «ez naute
            inoiz begirada gaiztorik egin, alderantziz».
            Eguraldian ere sumatu du aldaketarik. «Eguzkia falta
            zait. Nere herrian beti udaberria da. Hemengo hotza,
            euria eta behelainoa ez zaizkit batere atsegin».
            Mª Jose Pereira
            (Bahia, Brasil) eta Jose Antonio Leitza (Lesaka) 
            Zeze eta Abarkero &#150;denak horrela
            ezagutzen dituzte Lesakan&#150; azken honek Bahian
            pasatutako opor batzuetan ezagutu zuten elkar.
            «Maitemindu, eskutitz eta telefonoaren bitartez
            harremana sakondu eta duela urte eta bi hilabetez
            geroztik, hemen nago» dio Zezek, bi hilabete egin
            berriak dituen Denis semea siestara sartzen duen
            bitartean. Hemen «dena zoragarria» iruditzen zaio
            Parnaiba eskualdean sortutako brasildarrari eta honat
            etortzea «berriz jaiotzea bezala dela» uste du.
            «Han ezin da hemen bezala bizi, guztiz ezberdina da
            Brasil. Orduan zer egiten duzu? ba honat etorri».
            Xanta Souza Santos
            (Bahia, Brasil) eta Joxeluis Etxeberria (Lesaka)
            Lau hilabete bertzerik ez ditu Mª do
            Amparok &#150;hori da bere egiazko izena, nahiz eta
            Xanta deitzea nahiago duen&#150; Lesakan. Bikote hau
            ere Bahian ezagutu zen, Joxelo oporretan zegoela, eta
            eskutitz eta telefonoaren bitartez elkarren berri
            jakin zuten. Brasilen ezkondu ondotik, Lesakara
            etorri ziren. «Datorren urtean oporretan bueltatzeko
            asmoa dut &#150;dio Xantak&#150; eta inguru eder hau
            nere ahizpari erakutsi nahi diot». «Lasaitasuna»
            da gehien atsegin duena. Ostatuetan jendeak dantzatu
            beharrean tragoak hartu bertzerik ez egitea arraro
            iruditzen zaio. Izan ere, senide eta lagunetaz gain
            «o baile» falta zaio.
            Afalondoetan egiten diren
            eserialdiak ez ditut aguantatzen, logalea sartzen 
            zait hainbat orduz mahai inguruan egonda. Han dantza
            egiten dugu.
            Mª Cruz Jimenez (Panama)
            Hemen jendea garbiago
            mintzatzen da, erran beharrekoa aurpegiz aurpegi
            erraten dizute, itzulirik gabe. Batzutan txokatu
            egiten dizu baina horrela da.
            Jorge Velez (Kolonbia)
            Herrialdeak ez du pertsona
            onartu behar, baizik eta pertsona horrek herrialdea,
            den bezala, onartu. Norberak aukeratzen du zenbat
            integratu, zenbateko lotura izan.
            Mª Jose ARA (Bera)
            
        
    
    




hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;









elkarrizketa





src="images/minitttipittapa.gif" alt="ttipi-ttapa" width="200"


1997-ko Apirilaren 24a-
204. zenbakia



    
        ELKARRIZKETA
        
    






&nbsp;





Xabier SILVEIRA
Lesakako bertsolaria 

&quot;Bertsoa
odolean datorrela erraten dute, baina ikasi eta landu egiten
da&quot;

&nbsp;

DATUAK:



    
        
            21 urte beteko
                dituen lesakarrak Nafarroako bertsolarien txapela
                jantzi zuen lehen aldiz Sunbillan, apirilaren
                13an.
            Leku berean egin
                zuen debuta 15 urte bertzerik ez zituela. Urte
                hartan finalean sartu zen, sekulan Nafarroako
                txapelketan izan den finalistarik gazteena
                izanik.
            Ama lesakarra eta
                aita portugesa baditu ere, bi aldetatik datorkio
                bertso zaletasuna: amaren aldeko aitona
                bertsolaria zen eta aitaren aldekoa berriz, fado
                kantari famatua.
            Aurtengo txapela,
                Euskal Herriaren aldeko borrokan bizia ematen
                dutenei, ETAko militanteei eta kale borrokan ari
                diren gazteei eskaini zien.
        
        
    



Testua: Aitor
AROZENA

Argazkia:
Karmele TOLOSA



    
        

            
                &nbsp;&nbsp;
Nolako saioa iruditu
                zitzaizun Sunbillakoa, orokorrean nahiz
                pertsonalki?
                Orokorrean nahiko saio ona
                izan zela uste dut, txapelketa honetako onena.
                Jendea gustora egon zen, irri eginez eta&#133;
                Nere aldetik saio txukuna egin nuela iruditzen
                zait. Ezin dut erran onena izan nintzenik, hor
                gibeletik zaila baita guzien saioa aditzea, baina
                kontent gelditu nintzen nire buruarekin.
                Eta txapelketaren
                balorazio orokorra egiterakoan, zer aipatuko
                zenuke?
                Antolakuntza aldetik akats
                batzuk izan direla uste dut. Iparraldeko saioan
                gai-jartzailea eta lekua &#150;eliza&#150;, ez
                ziren egokienak txapelketa baterako. Bertzalde,
                belaunaldi arteko erreleboa eman da, sei gazte
                sartu baikara finalean. Azken urteetan, batean
                Alkat, bertzean bertze norbait finaletik kanpo
                gelditzen zen, baina aurtengoa errematea izan da.
                
                Belaunaldi berri
                horrek zer eskainiko dio bertsolaritzari?
                Freskotasuna eta betiko
                txapelketa tipikoekin pixko bat haustea. Gaur
                egun haurrak direnak saioetara gehiago hurbiltzea
                eta afizioa indartzea espero dugu.
                Bertsolarietatik hurbilago egonen dira eta
                bertsolari gazte gehiago sortzeko aukera ikusten
                dut. Guk ere erreleboa beharko dugu noizbait.
                Hirugarren finala
                zenuen, baina hor tartean zenbait txapelketetan
                itzalean ibili zara. Zer aldatu da urte hauetan?
                Nere bertsoak aldatu dira.
                Hasierako bi urtetan ez nuen sobera pentsatzen
                zertan ari nintzen, ahoa ireki eta bota egiten
                nuen. Gero buelta batzuk eman nizkion buruari,
                gauza batzuekin ez nintzen ados eta saiatu
                nintzen hori aldatzen&#133; Horrek konfidantza
                kendu zidan eta maila jautsi nuen. Orain
                konfidantza hori berreskuratzen ari naiz.
                Familiaren bi
                aldetatik datorkizu bertso zaletasuna. Baina,
                bertsolaria jaio edo egin egiten da?
                Erraten denez, odoletik
                etortzen da eta seguraski zerbait izanen da,
                baina gehienbat ikasten dena eta egiten duzun
                lana da.
                Urtean zehar gero
                eta saio guttiago egiten ari zarete. Txapela
                buruan izateak aldatuko du hori? Hori espero dut.
                Saio gutti izan dut azken urtean, baina
                orokorrean ere, saio kopurua jautsi egin da eta
                betiko 6 bertsolariak aritzen dira.
                &quot;Belaunaldi
                arteko erreleboa eman da, sei gazte sartu baikara
                finalean. Azken urteetan, helduetako norbait beti
                finaletik kanpo gelditu izan da, baina aurtengoa
                errematea izan da&quot;
                
            
        
        &nbsp; 
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









herriz-herri





src="images/minitttipittapa.gif" alt="ttipi-ttapa" width="200"


1997-ko Apirilaren 24a-
204. zenbakia



    
        
HERRIZ HERRI
    




    NEKAZARITZA
    NAFARROA


&nbsp;

Bortziriak



    
        Arantza, Bera,
        Etxalar, Igantzi, Lesaka. 
        
    



Malerreka



    
        Beintza-Labaien,
        Bertizarana, Donamaria, Doneztebe, Elgorriaga, Eratsun,
        Ezkurra, Ituren, Oitz, Saldias, Sunbilla, Urrotz,
        Zubieta. 
        
    



Leitzaldea



    
        Arano, Areso,
        Goizueta, Leitza. 
        
    



Baztan



    
        Baztan. 
        
    



&nbsp;
Saraldea

Sara, Urdazubi, Zugarramurdi. 




    
        
            NEKAZARITZA
        
    




    
        
Bertako gazta kanpoko esnearekin egiten dela
        salatu du EHNEk
        Erronkari
        eta Idiazabalgo Jatorri Izendapenetan batez ere
        Erronkari eta Idiazabalgo Jatorri
        Izendapena daramaten gaztak egiten dituzten Enaquesa eta
        Vasco-Navarra enpresek, astean gutienez 25.000 litro esne
        ekartzen omen dituzte Frantzia eta Gaztelatik, Mikel
        Petrirena, EHNEko lehendakariak salatu duenez. «Honek,
        araudia betetzen ez duen 100 tona gasna egiten dela erran
        nahi du», sunbildarraren ustez.
        Prentsaurrekoan erran zenez, latxa
        ardiaren esnea behar da Erronkari eta Idiazabalgo Jatorri
        Izendapeneko esnea egiteko eta hori ez da betetzen kasu
        hauetan. Inportatutako esnea litroko 15 eta 20 pezeta
        merkeago erosten omen da eta honek «sektorea bera
        arriskutan jartzen du» EHNEren arabera.
        Petrirenak adierazi zuenez,
        «Jatorri Izendapenek gure gaztek kalitatea edukitzeko
        eta ezagunak izateko balio behar dute. Baina abantaila
        horiek artzainari bueltan etorri behar zaizkio, bere
        lanarekin eta izerdiarekin lortu baita fama hori».
        Arrazoi honegatik, «ez dugu utziko egunetik egunera,
        izerdi eta esfortzu ikaragarriarekin irabazitako izen
        ona, enpresa batzuen irabaz gosea eta errendimendu eta
        errentagarritasun azkarra bilatzeko nahiagogoarengatik
        hankaz gora joatea».
        «Esne litroa 105 pezetatan salduz
        ez dira produkzio gastuak estaltzen»
        Urtarrila eta otsailean ardi esne
        litroko 105 pezeta ordaindu da banazbertze. «Honek ez du
        produkzio kostuak estaltzeko ere ematen, eskulana kontuan
        hartu gabe 110 pezeta ingurukoa baita», Lurdes Indaburu,
        EHNEko teknikoak segurtatu zuenez. Joan den urtean 135
        pezeta ordaindu omen ziren. Aurten, ordea, gasna egiten
        duten enpresek ez dute gutieneko preziorik ezarri eta
        honek, pentsuen prezio igotzearekin batera, «Nafarroako
        mendialdean dauden 600 famili-esplotazio ttiki
        desagertzeko arriskutan paratuko ditu». Kanpaina
        honetan, milioi erdi galduko du baserri bakoitzak banaz
        bertze.
        
    



&nbsp;

&nbsp;


    
        
            NAFARROA
        
    




    
        Nafarroaren
        Eguna igandean ospatuko da Baigorrin
        Igande honetan, apirilak 27,
        Nafarroaren Eguna ospatuko da Baigorrin, beti bezala
        Basaizea elkartearen antolakuntzapean. Hemeretzigarren
        edizio honetako ekitaldiak, halere, larunbatean hasiko
        dira, musika klasikoko kontzertu batekin. Nafarroaren
        Egunaren ondotik, asteartean Alduden, Baztan, Erro eta
        Baigorriko artzainen arteko harremanei buruzko solasaldia
        burutuko da. Maiatzaren 1a haurrei eskainiko zaie, 2an
        bertso afaria ospatuko da Ortzaizen eta 3an musika
        kontzertua izanen da.
        Halere, aurtengoan Nafarroaren
        Egunaren inguruan, «nafartasuna berpizteko» zenbait
        ekitaldi antolatu asmoz dabiltza Nafarroa osoko hainbat
        elkarte, tartean Berako Gure Txokoa edo Baztango
        dantzariak. Elkarte hauen helburua, merindade bakoitzean
        zerbait egitea da, «elkar hobekiago ezagutzeko».
        Honela, ekonomia, historia edota gaur eguneko bizimoduari
        buruzko eztabaidak, solasaldiak eta gisako ekitaldiak
        antolatuko liratekeen.
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









bortziri





src="images/minitttipittapa.gif" alt="ttipi-ttapa" width="200"


1997-ko Ekainaren 19a-
208. zenbakia



    
        
BORTZIRIAK
    



&nbsp; 



    
        
            &nbsp; 
            &nbsp;
        
    
    

        
            
                BERA
            
            
                San Juan
                bezperarako ospakizun berezia antolatu du
                Lamixinek 
            
            Leku
            Ederreko arbola magikora pelegrinazioa eginen dute
            Asier
            GOGORZA
            «Leku Ederreko arbola
            magikora I. pelegrinazioa» izenarekin aurkeztu
            dute Lamixine BATekoek ospakizun berezi hau.
            Ekainaren 23an, Leku Ederreraino erromesaldian
            joateko deia zabaldu dute eta San Juan bezperako
            ohiturari lotuz, sua bixtuko dute han dagoen arbola
            magikoaren ondoan. Urte guzian zehar gertatu
            zaizkigun gauza txarrak paper batean idatzita
            eramatea eskatzen dute, halaber, Lamixinekoek. Urte
            hau hobeagoa izan dadin, paper hoiek sutan erretzeko
            asmoa dute. Horretaz gain, pelegrino bakotxari
            itsasoko gatza (kilo bat baino guttiago), baratxuri
            korda eta kandela bana eramatea eskatu diote.
            Altzateko plazan elkartuko dira, arratsaldeko
            7,30etan.
            Igerilekuak
            Bertzaldez, egun hauetako sargoriak
            frexkatzeko behar genuena etorri da, joan den
            igandean ideki baitziren igerilekuak. Sarrera-bonoak
            salgai daude, dagoenekoz eta hauek eskuratzeko
            Herriko Etxera jo beharko da. 16 urtez goitikoek
            4.125 pezeta ordaindu beharko dute denboraldi
            guzirako sarrera lortzeko, 3.300 hilabete baterako
            eta egunerokoa 475 pezeta. 10 eta 16 urte bitartekoei
            1.650 pezeta gostako zaie denboraldi guzikoa, 1.200
            hilabete batekoa, eta 275 egunekoa. Azkenik, 7 eta 10
            urte bitartekoek 700 pezeta ordaindu beharko dute
            denboraldi osoko bonoa hartzeko, 650 hilabete
            osorako, eta 150 egun bakarrekoa erosi ezkero. 
            Antzerki eta Clown
            ikastaroak eginen ditu Lamixinek udan
            Lamixine Berako Antzerki
            Taldeak antolatuta, bi udako ikastaro burutuko dira
            uztailaren 14tik 18ra.
            Lehenengoa, antzerkian hasteko tailerra izanen da, 13
            urtetik goitiko neska-mutilei zuzendua. Hau, goizeko
            10etatik 1etara burutuko da Kultur Etxean. Ikastaro
            honetarako informazio telefonoa 630722a da.
            Bertzaldetik, Clown hastapeneko ikastaroa ere eginen
            da, 18 urtetik goitikoei zuzendua. Ikastaro hau,
            arratsaldeko 6etatik 9etara burutuko da Kultur
            Etxean. Informazioa eta izen ematea 631293
            telefonoan.
            Ikastaroak elkarteko monitoreek emanen dituzte eta
            izena emateko azken eguna uztailaren 6a izanen da.
            Euskal Presoak 
            Euskalherriratzearen aldeko Bortzirietako
            Herri Ekimena osatu dute 18 elkarte baino gehiagok.
            Helburua manifestaldiabat konbokatzea dute,
            uztailaren 5erako, presoen giza-eskubideak
            errespetatu eta legea bete dadin eskatzeko. 
            Agerra Mendi Taldekoek 
            Kandantxu-Formigal mendi irteera eginen dute
            igande honetan, ekainak 22. Autobusa goizeko 5etan
            aterako da Agerratik, eta 1,500 pta gostako da. 
            Maiatzaren 31n 
            Gazte Asanbladak antolatutako kontzertua
            euriarengatik suspenditu zen, eta akaso Berako
            bestetan eginen da Koma, PIlt, Vomito eta Ezpalen
            kontzertua.
            Antzerkia 
            Donibaneko Begirale Elkarteko Antzerki
            Taldea etorriko zaigu ekainaren 27an, «8 amets eta
            kanturen bat» antzeslana aurkeztera. Emanaldia
            Kultur Etxean izanen da, arratsaldeko 8tan.
            Gure Txokoako 
            bazkide karneta hartu nahi baduzu, bankuan
            dirua sartu eta justifikantearekin Iamoteneatik
            pasatu beharko duzu, astelehen batean, 8etatik 9,30ak
            bitartean.
            Abialdian-97 futbol
            partidua
            Gure Txokoa eta Beti Gazteko jokalariak
            Bortzirietako taldea osatzen alde batetik eta Irungo
            Real Uniongoak bertzetik, aritu ziren Abialdian-97,
            askatasunaren aldeko martxa girotzeko ekainaren 7an
            jokatu zen futbol partiduan. Guttienekoa emaitza zen
            (1-5 irabazi zuten 2.B mailako jokalariak zituen
            Irungo taldeak), norgehiagokaren xedea bi taldeek
            zelairatu zuten pankartan ageri baitzen. (argazkian)
            
        
    
    &nbsp;




    
        
            LESAKA
        
        
            Urrezko
            Adina elkarteko bazkideen Anaitasun Besta ortziral
            honetan
        
        Luis
        Ordoki eta Tomasa Otxotekoren Urrezko Ezteiak ospatuko
        dira egun berean
        Aitor
        AROZENA
        Ortziral honetan,
        ekainak 20, urteroko Anaitasun Besta ospatuko dute
        Urrezko Adina elkarteko bazkideek, egitarau zabal
        batekin.
        Eguerdiko 12etan, Santiago Irigoienek zuzendutako adineko
        txistulariak karrikaz karrika ibiliko dira. Ordu erdi
        beranduago, ongietorria eskainiko zaie agintari eta
        gonbidatuei erretiratuen elkartean eta txistularien
        laguntzaz elizara abiatuko dira, bertan Meza Nagusia
        aditzeko. Meza girotzeko, Guilllermo Agara eta Larrane
        kantuan, Txoperena organua joz eta Santiago eta Rekondo
        txistua jotzen arituko dira. Hauekin batera, Luis
        Olaetxea &#145;Makuko&#146;, Urrezko Adina elkarteko
        bertsolariak ere parte hartuko du. 2,15etan Anaitasun
        bazkaria izanen da herriko frontoian. 4etan, Urrezko
        Eztaiak ospatzen duten senar-emazteei omenaldia eskainiko
        zaie. Aurten bikote bakarrak betetzen ditu 50 urte
        esposturik: Luis Ordoki eta Tomasa Otxotekok.
        Omenaldiaren ondotik, dantzaldia hasiko da Zeus taldearen
        eskutik. Erreserbak eta informazioa, CANen.
        &nbsp;
        3.000
        milioi pezeta inbertituko ditu CSIk Lesaka eta Legasako
        lantegietan
        Datozen
        hamasei hilabetetan, teknologia berria sartzeko
        Datozen hamasei
        hilabetetan 3.000 pezetako inbertsioak eginen ditu CSIk
        Lesaka eta Legasako lantegietan, enpresa honetako
        zuzendaritzak Ramón Bultó, Nafarroako Gobernuko
        Industria, Komertzio, Turismo eta Lan Departamenduko
        kontseilariari baieztatu zionez. 
        Kontseilariarekin batera, Jesus Morrás, sail bereko
        jefeak, Antonio Diaz-Guardamino, CSIko zuzendari
        orokorrak eta Miguel Fernandez zuzendari ordeak, Zalain,
        Lesaka eta Legasako lantegiak bisitatu zituzten ekainaren
        10ean.
        Elektrogailuen merkatua bildu
        Inbertsio berriekin teknologia aurreratuak sartu
        nahi dira. Lesakan galbanizatze-lerroa moldatuko da,
        kaliteta hobetzeko eta mozketa-lerro berri bat sortuko
        da, altzairuzko txapa mozteko kapazidadea haunditzeko.
        Legasan, berriz, pintura-lerroa zabalduko da, modu
        honetan, kalitatea eta abiadura hobetuz.
        Inbertsio hauen helburua, «azken urteetan lantzen ari
        garen elektrogailuen merkatua gure gain biltzea da»
        CSIko zuzendaritzaren arabera.
        Medikuntza
        alternatiboari
        buruzko solasaldia burutuko da ortzegun honetan,
        ekainak 19, arratseko 8etatik aitzinera Kasinoan.
        Lesakako Herri Eskolak antolatutako ekitaldi honetan,
        Eneko Landaburu higienista ezaguna izanen da hizlari.
        Bortzirietako
        futbito txapelketaren
        finala jokatuko da larunbat honetan,
        arratsaldeko 7etatik aitzinera. Ordubete lehenago, 3. eta
        4. posturako norgehiagoka jokatuko da. Hamahiru taldek
        parte hartu dute aurten Beti Gaztek antolatutako
        txapelketan.
        Maistegi udal
        futbol-zelaia
        Oraindik erabat zehaztu gabe badago ere,
        badirudi abuztuaren 9a aukeratu dela Maistegi izena
        hartuko duen udal futbol zelai berria ofizialki
        inauguratzeko. Belar artifiziala jarri gabe badago ere,
        hau idazterakoan, itxura ederra hartzen ari da, harmaila
        eta guzi.
        
    




    
        
            &nbsp; 
            &nbsp;
        
    




    
        
            ETXALAR
        
        
            Karrikatik
            Sarako mugarainoko errepidea zolaberrituko dute
        
        Karrika
        zeharkatzen duen zatian, zoladura zaharra kenduko dute
        lehenbizi
        Pello
        APEZETXEA
        Iturriozko edo
        Landaburuko zubitik hasi eta Lizarietarainoko errepideari
        zoladura berria emanen diote. Karrikaz kanpoko bidean,
        lehengoaren gainean botako dute, baina karrikako zatian
        ez; lehenik zoladura zaharra kenduko dute, karrikaren
        altuera haunditzen joan ez dadin.
        Gasna Feria
        Gasna Feria arrakastatsu gertatu zen. Gasna
        lehiaketa, artisauak, saltzaileen mahaiak, eskolako
        herritarren eskulanen erakusketa, plazako bazkaria,
        bertsolariak, eta eguraldi ederra: osagarri horiekin,
        nahitaez, egun atsegina bilakatu behar. Ibili zen, bai,
        jendea. Bazkaltzeko ere ehunetik goiti bildu ziren. Gasna
        Lehiaketan 16 gasnak hartu zuten parte, Baztango 5ek,
        Malerrekako 5ek, Berako 1ek eta Etxalarko 5ek.
        Lehenbiziko saria Elbeteara joan zen, Autxitxiako Mertxe
        San Vicenterengana. Bigarrena, Lekarozko Mª Victoria
        Arrastoak jaso zuen. Hirugarrena, berriz, Arizkungo
        SAT-AMAIURek eskuratu zuen. Herriko gasnendako sari
        nagusia, Basateko Bordako Isidro Ariztegik eraman zuen,
        eta Irigoieneko Bordako Isabel Irazokik bigarrena.
        Mendiko bideak
        konponduko dira
        Oihan probetxamendurako zenbait bide moldatuko
        dira, hala nola, Orizki-Irazako-Orementa, Lakateneko
        Borda-Marimigeleneko Borda,
        Urtsumiatsa-Burrarte-Lekunberri, Ozkaritz-Zabaleta. Bide
        berriak ere irekiko dira: Aierdin, Txori-markailen,
        Perukineneko Borda-Behekozubiko Borda-Egillunen.
        Aurten ere
        dantza ikastaroa hasi da
        Astean behin, bi orduko saioz, hasi da dantza
        ikasketa. Nafarroako Gobernuak eta herriko Udalak
        lagundua bada ere, ikasleek ere ordaindu dute matrikula.
        Andremarietan fruituak ikusteko aukera izanen dugu, behar
        bada.
        
    




    &nbsp; 
    &nbsp; 




    
        
            IGANTZI
        
        &nbsp;
        &nbsp;
        Gain-gainean
        dugu San Juan Xar eguna
        Hasia da
        Biltokik antolatutako aurtengo pala txapelketa
        Oskar
        TXOPERENA
        Bestetako egunak zehaztuak
        Besta Batzordearen lehendabiziko bilera egin
        ondotik, bestak zein egunetan eginen diren jakin ahal
        izan dugu: irailaren 26, 27, 28, 29 eta 30ean. Guttitan
        izaten dira besta guziak irailaren barrenean.
        Patri Arburua euskara
        teknikari
        Patri Arburua igantziarra izanen da, orain arte
        bezala, Bortzirietako Euskara Mankomunitatearen
        teknikaria. Behin betiko teknikaria bereizteko ekainean
        zehar egindako probak gainditu ondotik, irailean hasiko
        da lanean.
        Hamar bikote pala
        txapelketan
        Biltokik antolatutako aurtengo pala txapelketan
        hamar bikotek hartu du parte. Joan den urtean, Jose Ramon
        Etxeberria eta Carlos Irigoien izan ziren txapeldunak,
        eta aurten ere elkarrekin defendatuko dute txapela.
        Egun polita haurrentzat
        Ezin hobe pasatu zuten ekainaren 6a eskolako
        haurrek. Goizez, Etxalar eta Arantzakoekin batera,
        Kukubiltxoren emankizunaz gozatu ahal izan zuten Zahar
        Etxean. Egon ziren guztiek erran zutenez, hagitz
        ikuskizun polita izan omen zen. Arratsaldez, gaztelu
        haizatuetan aspertu arte ibiltzeko modua izan zuten, bero
        ederrarekin gainera. Hurbiltzen ari zaie ikasturtearen
        bukaera ere. 
        San Juan Xar eguna
        Heldu den asteartean besta haundia izanen da
        igantziarrentzat, San Juan Xar eguna baita. Ohiturak
        agindu bezala, San Juan Xarren bilduko dira igantziar eta
        inguruko herri guzietakoak meza entzutera eta ondotik
        Igantziko dantzari ttikien saioa izanen da bertan.
        Abesbatzak paratuko du aurten ere ostatua eta joan den
        urtean hainbertzeko arrakasta izan zuten kamisetak izanen
        dira salgai. Jubilatuek ere urteroko bazkaria izanen dute
        Zahar Etxean. 
        
    




    
        
            &nbsp; 
            &nbsp;
            &nbsp;
        
    




    
        
            ARANTZA
        
        Farolak
        eta bankuak paratu ondotik, plazan egiten ari ziren lanak
        bukatu dituzte
        Sei milioi
        inguru gosta dira eta lautik hiru Nafarroako Gobernuak
        ordaindu du
        Elixabet
        eta Garbiñe
        Azken hilabeteotan plazan egiten
        ari ziren obrak bukatu dituzte. Farolak eta bankuak
        jartzea falta ziren bukatutzat emateko eta horiek joan
        den astean egin zituztem. Sei milioi inguru gosta da lana
        eta %76a Nafarroako Gobernuak subentzionatua zenez,
        herriak bi milioi exkas ordaindu ditu.
        Ikasturte bukaera Ondarroan
        Eskolako haurrek aurtengo ikasturteari behar
        bezalako bukaera emateko, ekainaren 24an, San Juan
        egunean, Ondarrura joanen dira egun pasa, denak batera. 
        Esku pilota txapelketa
        Ekaitza elkarteak eskuzko pilota txapelketa
        antolatu du, maila guztietan. Apuntatzen den jende
        kopuruaren arabera, erabakiko da ligilla edo kanporaketa
        bezala jokatuko den txapelketa hau. Hori bai, partidu
        guziak larunbat ilunabarretan jokatuko dira.
        Presoen aldeko plataforma
        Ekaitza elkartea eta Arantzako Gazte Asanblada
        euskal presoen eskubideak errespetatzearen eta
        euskalerriratzearen alde Bortzirietan egindako
        plataforman parte hartzen dute.
        
    





hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;









IDATZI DIGUTE ...







1997-ko Ekainaren 19a-
208. zenbakia



    
        
IRAKURLEAK IDAZLE 
    



&nbsp;



    
        &nbsp;IRAKURLEEI:
Euskal
        Herritik kanpo bizi zareten euskaldunon berri eman nahi
        genuen ttipi-ttapa aldizkariaren bitartez, «euskaldunak
        atzerrian» izena duen erreportai bat prestatzen ari
        baikara. Horretarako, zuen bizimodua eta orohar
        euskaldunek atzerrian dituzten ohituretaz informatzea
        eskertuko genizueke. Hortarako posta elektronikoak ematen
        digun aukeraz baliatu nahi genuke, hartu-emana ariñagoa
        izaiteko. Lan hori pixkat errexteko galdera sorta bat
        prestatu dugu, nahi izanez gero erantzutea daukazutena.
        Hona hemen: 
        
        - Nondik idazten diguzu? 
        - Bertze euskaldunekin ezagutzen al duzu hor inguruan?
        Nolako erlazioa duzu beraiekin? 
        - Zu bizi zaren inguruan badago Euskal Etxerik? Euskal
        Etxeek nolako dinamika segitzen dute? Aktibidade
        berezirik izaten da (dantzak, ikastaroak, bestak&#133;)?
        - Hemen non duzue familia? Bisita egiterat etortzen
        zarete?
        - Bertzelako euskal elkarterik ba al dago?
        - Zuen familian nor izan zen horrat joan zen
        lehenbizikoa? Zenbatgarren generazioa zarete?
        - Zuen artean, etxean, lagunartean&#133; euskaraz
        solasten duzue?
        - Ze eritzi du horko jendeak euskaldunei buruz?
        - Hemengo eta horko ohiturak arras diferenteak izanik, ze
        desberdintasun nagusi aipatuko zenuke?
        - Nafarroaren mendialdekoa den jende gehiago bizi al da
        hor? Interneteko helbiderik baldin badute, haien
        direkzioa jakin nahi genuke.
        - Euskera eta horko lengoaia. Zein leku du bakoitzak?
        - Nolako lanbideak dituzue hor bizi zareten euskaldunak?
        
        Hauek dira gutti goiti-beheiti erantzutea nahiko genukeen
        galderak, baina zuri bertzelako gairik aipatzea
        bururatzen bazaizu, gustora hartuko dugu. Honetaz gain,
        hor bizi zareten euskaldunen &#150;familia,
        lagunartea&#133;&#150; argazkiren bat bidaliko bazenigu
        aunitz eskertuko genizuke. Hauxe da gure direkzioa:
        
        ttipi-ttapa
        
        ttipi@encomix.es
        Herriko Etxeko Plaza, 1
        E-31780 BERA 
        Tfnoa: (--) 3448 631188
        Faxa: (--) 3448 631291
        
        Gure eskariak
        gehiegizkoak izanez ez direlakoan eta aldez aurretik
        eskerrak emanez, agur bero bat ttipi-ttapatik. 
        Goraintziak.
        
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Aurreko aleak









    
        AURREKO
        ALEAK 
    



&nbsp;



    
        

1996-ko Uztailaren 4a. 185. alea

1996-ko Irailaren 12a. 189. alea
        

1996-ko Irailaren 26a. 190. alea
        

1996-ko Urriaren 10a. 191. alea
        
        

1996-ko Urriaren 24a. 192. alea
        
        

1996-ko Azaroaren 7a. 193. alea
        
        

1996-ko Azaroaren 21a. 194. alea
        
        

1996-ko Abenduaren 5a. 195. alea
        
        

1996-ko Abenduaren 19a. 196. alea
        

1997-ko Urtarrilaren 16a. 197. alea
        
        
        

1997-ko Urtarrilaren 30a. 198. alea

1997-ko Otsailaren 13a. 199. alea
        

1997-ko Otsailaren 27a. 200. alea
        

1997-ko Martxoaren 13a. 201. alea
        

1997-ko Martxoaren 27a. 202. alea
        

1997-ko Apirilaren 10a. 203. alea
        

1997-ko Apirilaren 24a. 204. alea
        

1997-ko Maiatzaren 8a. 205. alea
        
        

1997-ko Maiatzaren 22a. 206. alea
        

1997-ko Ekainaren 5a. 207. alea
        
    








&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak









malerreka





src="images/minitttipittapa.gif" alt="ttipi-ttapa" width="200"


1997-ko Apirilaren 24a-
204. zenbakia



    
        
MALERREKA 
    



&nbsp;


&nbsp;


    SUNBILLA
    &nbsp;




    
        
Frontoia bete zen Nafarroako
        Bertsolari txapelketaren finalean
        Xabier
        Silveira lesakarra suertatu zen irabazle
        Josune
        eta Isabel
        Frontoia gainezka ageri zen
        apirilaren 13an, Nafarroako bertsolari txapelketa
        nagusiaren finalean bota behar ziren bertsoak aditu asmoz
        etorritako jendearekin. Giro polita izan zen saioan,
        gehienetan ateraldi biziak eta farregarriak egin
        baitzituzten finalistek.
        Zerbait negatiboa aipatzeagatik, finala hasita segidoan,
        Iparraldeko entzule batek izandako eroria, mareatu
        ondotik, lurraren kontra kolpatu baitzuen burua.
        Senpereko ospitalera eraman zuten anbulantzian, baina
        dagoeneko sendatu omen da. 
        Txapela Xabier Silveira, 20 urteko lesakarrak eraman
        zuen, ondotik, Jexus Arzallus eta Bittor Elizagoien
        sailkatu ziren. (Argazkia)
        Sunbillan 
        hamar neska-mutikok eginen dute
        lehen jaunartzea igande honetan.
        Oihan enkantea Legasan
        Legasako kontzejuak 100 zuhaitzeko
        lote bakarra aprobetxatzeko lehiaketa deialdia zabaldu
        du. 120,29 metro kubiko zur egiten duten haritz amerikar
        nahiz bertakoak eta bagoak daude lotean. Proposamenak
        maiatzaren 6ko eguerdia baino lehen aurkeztu behar dira
        Legasako kontzejuko idazkaritzan.
        Oihanberritzea
        Bidasoa-Berroarango mendietan
        Bidasoa-Berroaran mendietako
        Administrazio Batzordeak Francisco Alzuri aranztarrari
        adjudikatu dio Añerdi-Arrutela inguruaren oihanberritze
        lanak, 8.105.434 pezetaren truke.
        
    







    
        
            DONEZTEBE
        
        

            
                
Eskolako obrek 61 milioiko
                aurrekontua dute
                Kalefakzioa
                jarri eta DBHko institutua moldatuko dira
                Txema
                ALDABE
                Derrigorrezko Bigarren
                Hezkuntzako Institutua haunditu eta moldatzeko
                lanak kontratatzeko lehiaketa-deialdia luzatu du
                Nafarroako Gobernuko Hezkuntza eta Kultura
                sailak. Hasierako aurrekontua 54.210.999
                pezetakoa da (BEZa barne). Proposamenak datorren
                astelehena, apirilak 28, baino lehen aurkeztu
                beharko dira Kultura Departamenduko edo
                Nafarroako Gobernuaren Erregistro Orokorraren
                bulegoetan. Proposamenak maiatzaren 5ean,
                eguerdian zabalduko dira.
                Bertzalde, ikastetxe publikoko kalefakzioa
                hedatze-lanak egiteko deialdia ere luzatu du
                Departamendu berak. Hasierako prezioa 7.050.617
                pezetakoa da (BEZa barne). Proposamenak
                maiatzaren 10a baino lehen aurkeztu behar dira
                leku beretan. Akitzerakoan itxura polita izanen
                du eskolak.
                Liburuaren Eguna
                aste honetan
                Apirilaren 21etik 25era
                Liburuaren Eguna ospatuko da hainbat tokitan.
                Malerrekari dagokionez, Doneztebeko liburutegian
                eta eskoletan zenbait ekitaldi antolatu dira.
                Honetaz gain, Donezteben liburuak karrikaratuko
                dira eta bospasei komertziotan egonen dira
                erakusgai. Asteazkenean, 5etan Ipuin Ordua izan
                da 3, 4 eta 5 urteko haurrendako eta 6,30etan
                berriz, Kristina ipuin kontalaria izan da, 6 eta
                11 urte artekoendako saioa eskaintzeko.
                Bertzalde, eskolan DBHko ikasleei zuzendutako
                solasaldia eman du Mikel Zubeldia idazleak.
                Malerrekako eskoletan, Liburuaren Egunari buruz,
                kartel eta orri bereixgarrien lehiaketak eginen
                dira.
                Euskararen
                transmisioari buruzko erakusketa eskolako
                gimnasioan
                Erakusketa interesgarri bat
                ikusteko aukera ederra izanen da apirilaren 28tik
                maiatzaren 1era eskolako gimnasioan. &quot;Ahoz
                aho, belaunez belaun&quot; izeneko erakusketak
                euskararen transmisio bideak azalduko ditu lau
                arlotan banaturik: familian, eskolan eta
                gizartean, hain zuzen ere.
                Eskol orduetan eskolakoek izanen dute ikusteko
                aukera, eta kanpokoek, berriz, eskol orduetatik
                kanpo, hau da, astelehen eta asteartean
                5,30etatik 8etara, asteazkenean 4etatik 7etara
                eta maiatzaren 1ean goizeko 10etatik 1etara, jai
                eguna baita.
                Erakusketa lehenago egiteko asmoa zen, baina
                garraiolarien grebagatik gibeleratu zen eta orain
                izanen dugu gure artean. Euskararen transmisioak
                duen garrantziaz ohartzeko ezin da aukera hau
                galdu.
                Arria eta
                Belarraren arteko aizkora apostua maiatzaren 4an
                Luis Mª Belarra
                doneztebarra eta Errezilgo Arria V.aren arteko
                aizkol apostua maiatzaren 4an, eguerdiko
                12,30etan ospatuko da frontoian. Bakoitzak 400na
                mila pezeta jokatuko du. Luis Marik 11 oinbiko
                moztuko ditu, Arriak 12.
                
            
        
    


&nbsp;


    MALERREKA




    
        
Oskorri eta Pub ibiltaria maiatzaren
        9an Bordatxon
        Publikoak
        instrumentoak jo ahal izanen ditu
        Ttipi-ttapa
        Oskorri &amp; The Pub ibiltaria
        ikuskizuna izanen da Doneztebeko Bordatxo dantzalekuan
        maiatzaren 9an, ortzirala, arratsaldeko 5etatik
        aitzinera.
        Emanaldi honetan, nahi duenari kontzertuan parte hartzeko
        aukera luzaten dio Oskorri taldeak, Karaoketan egiten den
        gisara, jendea protagonista nagusia bilakatuz.
        «Kontzertu demokratiko» hauen helburua hirukoitza da
        Oskorriko kideek adierazi dutenez: «Alde batetik musika
        tresnaren bat jotzen dakien edo ikasten dabilen edozeinek
        bere abileziak praktikan jartzeko aukera pozgarria
        izatea, bertzetik kantatzea gustoko duen eta bere
        errepertorioa sakondu nahi duenak ere aukera izatea eta
        azkenik euskara ikasten dabilenak, bere hizkera aberastu
        ahal izatea kantuen testuen bitartez».
        Esperientzia berri honi, bere 25. urteurrenaren kariaz
        ekin dio Oskorri taldeak. 
        Euskararen
        Astea ospatuko dute Doneztebeko eskolan 
        Maiatzaren
        5etik 9ra, hamabi urte artekoei zuzendua
        Txema
        ALDABE
        Maiatzaren 5ean, astelehena hasi
        eta maiatzaren 9a, ortzirala, bitarte Euskararen Astea
        ospatuko dute Doneztebeko eskolan. Hainbat ekitaldi
        burutuko dira, hamabi urte arteko neska-mutikoei
        zuzenduak. Bertzeak bertze, ginkana, txotxongiloak,
        gimnasia, irratsaioak Xorroxin irratiaren eskutik,
        aldizkaritto bat egin, herri kirolak edo taloak egiten
        ikasi ahal izanen dute aste horretan.
        Akitzeko, jaialdia izanen dute, haurrek beraiek
        prestatutako antzerki eta kantu emanaldi batekin.
        Aerobic ikastaroa
        Donezteben
        Apirilaren 21etik ekainaren 11
        artio eskolako gimnasioan aerobic ikastaroa burutuko da.
        Astelehenetan 5,30etatik 6,30etara egonen dira eta
        asteazkenetan, 7etatik 8etara. Ikastaro hau Nafarroako
        Aurrezki Kutxak antolatu du. Club-10eko partaideei 4.000
        pezeta kostako zaie eta elkarte horretako kide ez
        direnei, berriz, 6.000 pezeta. Izena emateko, dohaineko
        900 208010 telefonora deitu behar da.
        Udako kanpamenduak
        Elgorriagan
        Azken urteetan bezala, Nafarroa eta
        Europa osoko gazteek osatutako lan-taldeak izanen dira
        Elgorriagan, bazterrak txukundu eta berritzen, kultur
        ondarea eta ingurugiroa berreskuratu asmoz. Uztailaren
        1etik 15era, 15 eta 17 urte arteko hamar gazte etorriko
        dira, uztailaren 17tik 31ra, 18 eta 28 urte arteko bortz
        lagun etorriko dira eta adin bereko bertze horrenbertze
        abuztuaren 2tik 16ra. 
        Arkupeak elkarteak
        gogorarazi duenez, aurten 85 urte
        bete dituztenei eta Urrezko Ezteiak ospatzen dituzten
        bikoteei ekainean eginen zaie omenaldia. Lehenbailehen
        herriko delegatuari erran beharko zaio, beren historia
        labur bat eta fotografia emateko.
        Leurtzako urtegia
        zaintzen Mª Jose Zozaia
        Mariezkurrena arituko da uda hontan, ekainaren 15tik
        irailaren 15a bitarte. Aste Sainduan ere bera izan zen.
        Udal eta INEMen arteko akordioaz kontratatua bada ere,
        Nafarroako Gobernuko Ingurugiro Sailak ordaintzen du
        soldata oso-osorik.
        Saldiasko telekomunikazio
        zentrorako
        etxola eta lan osagarriak izeneko
        proiektu teknikoa eta lanak kontratatzeko lehiaketa
        zabaldu du Herrilan, Garraio eta Komunikazio sailak.
        Hasierako prezioa 13.790.963 pezetakoa da eta
        proposamenak maiatzaren 12ko eguerdia baino lehen
        aurkeztu behar dira Iruñean, departamendu horren
        bulegoetan. Lanak egiteko 180 eguneko epea izanen da. 
        Jose Ma Legazkue
        49 urteko zubietarra, Ultzamako
        Alkoz herriko mendi batean hil zen lan istripuan
        apirilaren 8an, zuhaitz batek zanpatu zuenean.
        
    





&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









leitza





src="images/minitttipittapa.gif" alt="ttipi-ttapa" width="200"


1997-ko Apirilaren 24a-
204. zenbakia



    
        
LEITZALDEA
    



&nbsp; 




&nbsp;

&nbsp;

&nbsp;

GOIZUETA



    
        
Umore Onako Apezetxea eta Almandozek
        Nafarroako pilota txapelketa irabazi
        
.
dute
        Udalak
        ejerzitoarekin kolaboratuko ez duela eta, alkatesa
        atxilotu zuen poliziak
        Esteban
        AROZENA
        Umore Ona elkartearen pilota
        atalaren orain arteko garaipenik haundiena, hil honen
        6an, Iruñeko Labriten eskuratu zuena izan da, cluben
        arteko Nafarroako txapelketa, hain zuzen.
        Juantxo Apezetxea eta Jexux Mari Almandozek ez zuten
        zailtasun ikaragarririk aurkitu Labritera zeraman bidean,
        aisa xamar irabazi baitzituzten ligaxkako partidu guziak.
        Halere, kontrarioak Paz de Zigandako Tirapu eta Goñi
        zirela kontuan hartuz, errespeto osoz ekin zioten
        finalari, baina hemen ere ez zen kolorerik izan, 8
        tantutan utzi baitzuten azkenean Iruñako cluba
        ordezkatzen zuen bikotea. 
        Denboraldi osoko lanari jarritako urrezko brotxea izan
        da, inolako zalantzarik gabe aipatzen ari garen garaipen
        hau. Kontuan izan behar da, Espainiako txapelketan ere
        laugarren gelditu zirela goizuetarrak, emaitza ederra
        batez ere Ohorrezko Dibisioan lehenengo urtea zutela
        kontuan hartuz gero.
        850.000 pezetatik gora gastatu zituen iaz Umore Onaren
        pilota atalak, 630.000 aipatutako bi torneoetan.
        Diru-sarrera garrantzitsuenak berriz, Nafarroako Aurrezki
        Kutxatik, Iruñeko Gobernutik eta elkartetik bertatik
        datozkio, Luis Ignacio Loiartek zuzentzen duen Umore
        Onaren sekzio honi.
        Diapositibak
        Urumea ibaiaren ingurunea erakutsiko du Mikel
        Eizagirrek hurrengo larunbat ilunabarrean eskeiniko duen
        diapositiba emanaldi batean.
        Alkatesa atxilotua
        Pili Untxalo alkatesa bere lantegitik hartuta
        eraman zuen poliziak epailearen aurrera apirilaren 15ean
        eta deklaratu ondoren libre gelditu zen. Espainiako
        ejerzitoarekin kolaboratuko ez duela esanez, udalak
        hartutako akordioa da atxiloketaren arrazoia.
        
    



&nbsp;

&nbsp;


    ARESO




    
        
Kanpoko argia zabaltzeko eta bideak
        hobetzeko 6,2 milioi pezeta
        Juana
        Mª SAIZAR
        1997-99 Hirurteko Azpiegitura
        Plangintzaren barnean, udalak eskatutako obretako batzuk
        bakarrik onartu ditu Nafarroako Gobernuak. Argindarra
        berritu, zabaldu eta eraman eginen da Nietoenea eta
        Patxin etxera (2.211.000 pezeta) eta Eguarreko Bordako
        bidea ormigoiztatzeko, 4 milioi jasoko dira. Udalak
        aurkeztu eta Planetik kanpoan gelditu diren obrak berriz,
        Txilenea, Belako, Eguarrekoborda, Nieto-enea, Felipeborda
        eta Iruñegi baserrietarako bideen zolaberritzea
        (21.557.000 pezeta), Sastinetik elizarako bidean eta
        Semerotik Mañenearaino, brea botatzea (7.036.000 pta),
        argia jartzea (2.210.000 pta) eta Herriko Etxean
        moldaketak egitea (70.522.000 pezeta).
        Xake ikastaroa
        Aste Santuko oporretan, Guraso
        elkarteak antolatutako xake edo ajedrez ikastaroan parte
        hartu zuten umeak oso pozik ibili omen dira.
        Okerrak zuzentzen
        Azken asteotan hain nabarmen
        ikusten den Hale-bopp kometaren isatsa 150.000
        kilometroko luzera dauka eta ez 30 km.koa, aurrekoan
        aipatu bezala.
        
    



&nbsp;

&nbsp;&nbsp;LEITZA



    
        
Euskal Ikasleen II. Biltzar Nazionala eginen
        da maiatzaren 2 eta 3an
        Laurehun
        lagun etorriko dira asteburu horretan Leitzara
        Joseba
        AZPIROZ
        Euskal Herriko laurehun lagun
        inguru bilduko dira asteburu horretan eztabaida bat
        burutzeko. Unibertsitatean eta Ertainetan edo Lanbide
        Heziketan ari direnek aldez aurretik batzar irekietan
        eztabaidatu duten txostenari batzar bakoitzean egindako
        aportazio edo ekarpenak eztabaidatuko dituzte zentro
        bakoitzetik etorriko diren ordezkarien artean.
        Jaialdi eta ekitaldiak
        ospatuko dira asteburu horretan
        Eztabaidaren ondoren, beraien
        konklusioak publikoak eginen dituzte. Hau idazterakoan,
        konfirmatzekoa badago ere, biltzarraren inguruan zenbait
        jaialdi eta aktibidade burutuko dira eta hauetan parte
        hartzeko, asteburu horretan herrira milaka gazte etortzea
        espero da. Herriari xehetasunak emateko eta laguntza
        eskatzeko herri batzarrerako deia ere zabaldu zuten.
        Herri Krosa
        igandean burutuko da
        Igande honetan, apirilak 27,
        Aurrerak antolatzen duen Herri Krosa izanen da. Irteerak
        10,15etan 9 urte artekoentzat, 10,30etan 10-15 urte
        bitartekoentzat eta 11,15etan gainerakoentzat emanen
        dira. Laisterketa, 2 km. dituen ohiko zirkuituan eginen
        da. 9 urte artekoek 800 metro egin beharko dituzte, 10-12
        urtekoek buelta bat, 13-15ekoek eta emakumeek bi buelta,
        beteranoek hiru eta seniorrek (19 eta 30 urte artekoak)
        lau buelta. Sariak, seniorretan 30, 20 eta 10 mila pezeta
        hiru lehenengoentzat. Emakumezkoetan 15, 10 eta 5 mila.
        Laisterketa bukatzen duten guztiei kamiseta bana emanen
        diete.
        Liburuaren Eguna
        Hilaren 23an Liburuaren Eguna
        ospatzen zelata, aurten ere, zenbait ekitaldi prestatu
        dituzte kultur talde, liburutegi eta institutukoen
        artean. Goizean Karrape irratian gai honi buruzko saioa
        eskaini dute. Institutuan berriz, ikasleek dedikatutako
        liburu bana oparitu diote elkarri eta dedikatorien
        sariketa eginen dute. Arratsaldean, liburutegian, Juan
        Luis Zabala idazleak Galdu arte, bere nobelaren
        aurkezpena eginen du. Liburuaren gaiari (gaztetxeak,
        okupak&#133;) buruzko diapositibak ere erakutsiko ditu
        eta Zabalak dedikatutako 10 liburu zozketatuko dira.
        Nobela honek euskaraz idatzitako liburuen Espainiako
        Kritika Saria irabazi berria du. Ostegunean, arratsaldeko
        5etan, 6-9 urte arteko umeentzat Trokolo taldeko
        kontukontalari bat izanen da liburutegian.
        Plazako pilota txapelketa
        5. binakako pilota txapelketan
        parte hartzeko hilaren 30a baino lehen eman behar da
        izena Plaza autoeskolan. Maiatzaren 10ean hasiko da eta
        larunbatetan jokatuko dute. Bikote bakoitzak 2.000 pezeta
        ordainduko ditu eta arauak izena ematerakoan emanen
        zaizkie.
        Kultur taldeak
        zozketatutako maketa Malkorreko
        Bixenta Berasategiri egokitu zaio.
        Margarita Erbitik
        ordezkatuko du udal diruzaina 6
        hilabetez, egindako zozketaren ondorioz.
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









baztan





src="images/minitttipittapa.gif" alt="ttipi-ttapa" width="200"


1997-ko Ekainaren 19a-
208. zenbakia



    
        
BAZTAN
    



&nbsp; 

&nbsp;

&nbsp;

&nbsp; 



    
        BAZTAN
        
            923
            milioi pezetako aurrekontua izanen du aurten Balleko
            Etxeak
        
        Erresidentziak
        167 milioi, eta 52 terdi ikastolak
        Joseba
        IGARABIDE
        923.370.389 pezetako aurrekontua
        izanen du aurten Balleko Etxeak, azken batzarrean EAren
        aldeko botuekin eta UPNren kontrakoekin onartu zenez.
        Inbertsioetan 384 milioi gastatuko ditu udalak eta
        langilegoaren soldata ordaintzen ia 217 milioi erabiliko
        dira. Diru sarrerei dagokienez, 256 milioi subentzioen
        bitartez ailegatuko dira, 282 milioi tranferentzia
        arrunten bidez, 150 milioi pasatuak zerga ezberdinak
        kobratu ondotik eta 49 milioi tasa ezberdinak medio.
        Batzar berean F.J Iriarte Erresidentziaren (167.297.000
        pezeta) eta Baztango udal ikastolaren (52.618716 pezeta)
        sarrera-irteerak onartu ziren.
        Aurrekontuaren kontrako botua azaltzerakoan, UPNk
        «ditugun posibilitateendako ez dira egokiak» adierazi
        zuen «eta gutiago 23 milioiko kreditua eskatu behar
        baldin bada».
        Alkateak berriz, «Kontu Ganbararen arabera, zenbait
        erabaki hartzen baditugu, gaur egun Balleko Etxeak duen
        zorpetze maila onartu dezakegu» erantzun zuen. Joan den
        urteko udal kontuak eta ordenantza fiskalak ere onartu
        ziren.
        Herri lurretako bazkalekuak
        hobetzeko 17 milioiko proiektua
        Balleko Etxearen herri lurretan
        dauden bazkalekuak sortzeko eta hobetzeko 17.290.264
        pezetako aurrekontua duen proiektua idatzi du Nafarroako
        Gobernuak. Zehazki, Montxea, Auzkue, Osabat, Basarte,
        Lendari, Martintonea, Etxeberea, Otxaski, Mandatxen,
        Etxoto, Juanikot, Sustxulu, Putzualde eta Eder inguruetan
        hobetuko dira larreak.
        Ikasturte bukaerako
        kontzertua
        antolatu du Baztango Musika Eskolak
        Balleko Etxearen laguntzaz ortziral honetarako, ekainak
        20. Kontzertua 5,30etan hasiko da Elizondoko Arizkunenea
        kultur etxean. Rosa Mª Sanchez irakasleak aurkeztuko
        ditu musika lanak eta interpretatzaileak.
        31.034.389
        pezetako dirusarrerak izanen ditu
        aurten Balleko Etxeak Ibilgailuen Zirkulazio Zergaren
        bitartez. Uztailaren 15a arte zabalik dago ordaintzeko
        borondatezko epea. Abuztuaren 15a arte %5 gehiago
        ordaindu beharko da eta gero, ordaindu ez dutenak,
        zordunak izatera pasatuko dira.
        Mugarri xehetuak
        Zenbait mugarri xehetuak agertu
        direla eta bere gaitzespen gogorrena adierazi du Balleko
        Etxeak.
        50.000 pezetako
        beka banatuko du udalak aurtengo
        UEUko ikastaroetan parte hartzen duten baztandarren
        artean.
        Akordeolari talde berria
        lehen emanaldia igandean
        Zonaldeko akordeolari talde berri
        batek ekainaren 22an lehen emanaldia eskainiko du
        Elizondon. 8 eta 17 urte bitarteko 15 neska-mutilek
        (Oronoz, Beintza-Labaien, Gaztelu, Urdazubi, Narbarte,
        Sunbilla eta Doneztebekoak) osatzen dute taldea. Angel
        Manuel Belio irakaslearen helburua herrietan musika
        berreskuratzea eta gaztetxoek jendearen aitzinean
        akordeoia jotzeari beldurra galtzea da. Norbaitek taldean
        parte hartu nahi badu, ateak zabalik daude. Taldeak
        eskerrak eman nahi dizkio Oronoz-Mugairiko Gaztelune
        elkarteari, entsaiatzeko egoitza uzteagatik. Argazkia:
        Josu INZIARTE
        
            Arizkunen
            Sanjuanak eta Erratzun Sanpedroak ospatuko dituzte
        
        Egitarau
        zabalak prestatu dituzte horretarako
        Arizkun
        Ortzilarie, 20
        12etan suziriak, txopo goratzea, txalaparta eta
        ezkil jotzea. 5etan sekulako desafioa. 9etan baztan-zopak
        Elkartasuna elkartean. 12etan kontzertua: TXAKUN. 6etan
        zinger-jatea.
        Larunbata, 21
        Haurren Eguna
        9etan dianak. 10etan haurrendako jokoak. 1,30etan
        bazkaria haurrendako elkartean. 4etan plater tiraketa
        librea. 5etan pailazoak eta txokolatada. Arratsaldez eta
        gauez LAIOTZ . 10etan mutildantzak eta gaita. 6etan
        ziztor-jatea. 
        Igandea, 22
        9etan dianak. 12etan trikitixa eta hameketakoa
        herrikoendako. 5etan herri kirolak. Gero Baztango
        dantzariak. Arratsaldez eta gauez KAIXO taldea. 10etan
        mutil-dantzak eta gaita. 6etan gasna-jatea. 
        Astelehena 23
        San Juan Bezpera
        9etan diana. 11etan bertze desafioa. 12etan mus
        txapelketa azkarra. 2etan zikiro-jatea. Arratsaldez eta
        gauez CRISTIAN. 9,30etan San Juan suak eta ezkil-jotzea.
        10etan mutil-dantzak eta gaita. 6etan zinger-jatea.
        Asteartea 24
        San Juan Eguna
        6etan ezkil-jotzea. 9etan dianak. 11etan Meza Nagusia.
        12etan mutildantzak eta bertsolariak. 5etan pilota
        partiduak eta herriko dantzariak. Dantzaldia Cristianekin
        eta 3etan &#145;Pobre de mi&#146; eta txopo botatzea.
        ERRATZU
        Ortzeguna, 26
        8etan altxaferoa eta ezkil-jotzea. 8,45etan
        akordeolariak. 9,30etan baztan zopak Albantzenean.
        Ondoren DESKANTXO taldea kanpinean.
        Ortzirala, 27
        Haurren Eguna
        10etan dianak. 11etan haur jolasak. 4etan Popi Zarratrako
        pailazoak eta Koldo Ameztoi ipuin kontalaria (Baztango
        Udala eta Nafarroako Gobernuaren laguntzaz. 8etan pilota
        partiduak Erratzuko promesa gazteen artean. 7etan
        txokolatada Zubipuntan. Arratsaldez eta gauez dantzaldia
        GOIURI taldearekin. 11etan Panpi Portugal kantaria Iparla
        ostatuan.
        Larunbata 28
        10etan dianak. 11,30etan pilota partiduak.
        4,30etan Txirrindula itzulia Izpegiraino (1.sektorea).
        5etan pilota partiduak. 6etan Kronoeskalada Izpegira (2.
        sektorea). 7,15etan sari banaketa. 7,30etan Iparragirre
        akordeonista taldearen aktuazioa. Arratsaldez eta gauez
        DESKANTXO taldea. 11,30etan Erramun Martikorena.
        Igandea 29
        10etan dianak. 11etan Meza Nagusia. Ondoren
        aurreskua plazan. 12,45etan Erratzuko II. Duatloiaren
        irteera. 1etan luntxa herriko ostatuan. 2etan sarei
        banaketa. 6etan herri kirolak. Proba konbinatuak.
        7,30etan dantza saioa herriko taldearekin. Arratsaldez
        eta gauez BASAJAUN taldea. Tartean, txistulari eta
        gaiteroekin: muxikoak, larrain dantza, gaita,
        mutildantza, etab&#133;. 11etan rock kontzertua
        Zubipuntan.
        Astelehena 30
        10etan dianak. 11,30etan neska eta mutikoen
        pilota partiduak Gorostapolon. 2etan zikiro-jatea.
        Arratsaldez eta gauez JOXE ANGEL. Tartean sarien zozketa.
        4etan Pobre de mi eta besten akabera.
        Nafarroako Mendi
        Duatloiaren bigarren proba Erratzun burutuko da ekainaren
        29an
        Ekainaren 29an, eguerdiko
        12,45etatik aitzinera, burutuko da Erratzun Nafarroako
        Mendi Duatloi txapelketarako puntuagarria izanen den
        bigarren txapelketa. Partehartzaileek, lehenik 4 km egin
        beharko dituzte laisterka, 15 km mendi bizikletan eta
        azkeneko 2,6 km, berriz ere oinez.
        Lehen atleta ateri eta 50 minutura ailegatzea espero da
        eta kontrola, proba hasi denetik ordubete eta 40 minutu
        betetzerakoan itxiko da. Proba herrikoia denez, edozeinek
        har dezake parte, lau kategoriatan banaturik: junior,
        senior, helduak eta emakumezkoak. Sariak emanen zaizkie
        maila bakoitzeko hiru lehendabizikoei.
        Izena emateko 700 pezeta ordaindu beharko dira, 580813
        telefonora deituz, edo bertzela irteeran bertan, proba
        hasi baino ordu erdi lehenago arte.
        
    




    
        
            &nbsp;
            
        
    



hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;









Saraldea





src="images/minitttipittapa.gif" alt="ttipi-ttapa" width="200"


1997-ko Apirilaren 24a-
204. zenbakia



    
        
SARALDEA
    



&nbsp; 

&nbsp; 


ZUGARRAMURDI



    
        
            Euskaldun
            kontrabandisten txartelarekin deskontuak eskainiko
            dira zonbait tokitan
        
        25
        pezetatan salgai daude inguru honetako kultur guneetan
        Margari
        eta Koro
        Aste Sainduan atera ziren eta 1997
        urte osorako balio izanen duten &quot;Euskaldun
        kontrabandisten txartela&quot; salgai dago gure lurralde
        honetan. 25 pezetatan erosiz deskontuak egiten dira
        honelako toki hauetan: Donibane Lohitzuneko Gravine
        museoan; Donibane Garaziko Apezpikuen kartzelan; Saint
        Blaiseko hospitaleko elizan; Sorgiñak antzerkirako;
        Saran orga bidaiak egiteko; Sara, Urdazubi eta
        Zugarramurdiko lezeak ikusteko&#133; eta bertze toki
        zenbaitzutarako. Beraz, inguruko kultur eskaintza prezio
        hobean ikusi ahal izanen da.
        Txartel hauek toki hoietan berean erosten ahal dira,
        baita landa-etxeetan ere.
        Uda garaian, uztaila eta abuztuan, goizetik bakarrik
        izanen dira baliagarria, eguerdia bitarte.
        Maiatzaren 25ean eginen
        dute Sendotza hemezortzi gaztek
        Maiatzaren 25ean, herriko
        hemezortzi lagunek konfirmazioa edo sendotza eginen dute.
        Hamahiru urtetik hemezortzi urterainoko gazte hauek
        apirilaren 19an hasi ziren biltzen eta hortik aitzina,
        larunbatero goizeko 11,30etan eskoletan herriko
        apezarekin egun hori ahal bezain ongi prestatzeko. 
        Herrian egin zen azkeneko sendotza duela bortz urte izan
        zen, beraz, pentsatuko duzuenez, ikusmin berezia sortu du
        aurtengo ospakizunak. 
        Bertzalde, aurten ez da Lehenengo Jaunartzerik izanen, ez
        baitago halako adineko haurrik. Datu hauek pentsarazi
        egiten ahal gaitu biztanle kopuruaren zahartzeari buruz.
        
    




    
        
            
                SARA
            
        
    




    
        
            Haur
            kantu xapelketaren finalerdian hirurehun kantari
            bildu ziren polikiroldegian
        
        Herritarrek
        ez zuten finalerako hautatuak izatea lortu
        Jacqueline
        eta Mixel
        300 kantarik berrogoita hiru kantu
        eman dituzte hiru oren terdi iraun zuen Haur kantu
        xapelketako Lapurdiko erdi finalean. Ohizko kantuak
        oraino indarra badaukala seinale da eta Sarak ere bere
        ordezkariak bazituen. Eskola publikotik talde bat bazen
        eta pribatutik bi. Nahiz eta gure herritarrak finalerako
        ez hautatuak izan, sailkapen orokorraren aipatzea on da: 
        &#149; 11-15 urtekoetan: lehen, bakarka,
        Maialen Errotabehere. Bigarren, bakarka ere, Mohena
        Delacre. Lehen, binazka, Kattin eta Lorentxa Ithurralde.
        Lehen, taldeka, Ezpela korua.
        Hauek guziak Miarritzeko finalerat joanen dira. 
        Olhain ikastola eta Zazpiak Bat dantza taldea genituen
        egun hunen sustegatzaileak. Herriko Etxeak bere aldetik,
        polikiroldegia utzi zuen dohainik. Eskerrak guzieri.
        Pottokaren babesteko urrats
        batzu han hemenka ematen ari dira
        Pottokaren beiratzeko xede bat
        sumatzen da gero eta gehiago eta Saran berean pottoken
        biltzen eta sailkatzen ibiliak dira aitzineko
        asteburuetan. Pottoken jabeek bere burua ezagutarazten
        ahal dute eta kabalak sail batean edo bertzean onartuak
        badira, nortasun agiri edo karta eskura lezake urririk.
        Desmartxa hauek hemendik eta ekainerat iragaitekoak dira.
        Erran gabe doa Sara aldean eta gaineratiko herrietan
        pottoka hazleak amodioz ari direla eta ez dela nehor diru
        egiten ari kabala horiekin. Bainan gure mendietako abere
        misteriotsu hunen etorkizuna nehoiz bezainbat
        pottokazaleen eskuetan da eta ez dugu hauen goresterik
        bertzerik. Beraz, segi aintzina!
        Gaupasen garaia datorkigu
        Gaupasak hurbiltzen ari zaizkigu.
        Usaian bezala, lehena apirilaren 30ean eginen da. Olhain
        ikastola eta Gaztetxearen alde da eta Etsaiak eta
        Gozategiren entzuteko parada ukanen da. Beti bezala dei
        bat zabaltzen dugu borondate oneri lan egiteko.
        Bigarrena Herri Urratsen bezperan, maiatzaren 10ean
        iraganen da. Egitaraua larriki aipatuko dugu: 8 terdietan
        kantaldia Saiberri eta Guk taldeekin. 11etan rock
        jaialdia, Joxe Ripiau eta DUT taldeekin eta ondotik
        dantzaldia Maltzeta taldearekin.
        Horretaz gain bertsulariak , Xapre trikitilaria eta
        Zizkuitz-Izar txaranga hor izanen dira bazterren
        alaitzeko. Biharamonean, berriz, urtero bezala, Senpereko
        aintziraren inguruan Euskal Herriko hainbat euskaltzale
        bilduko dituen Herri Urrats ospatuko da. Guztiak
        gonbidaturik zaudete!
        
    




    
        
            
                &nbsp; 
            
        
    
    &nbsp;hasierakoa
 || 
erreportaia
 || 
elkarrizketa
 || 
herriz-herri
 || 
kirolak
    || jaiotzak-ezkontzak-heriotzak
    || 
irakurleak
    idazle 
(berria)
|| 
aurreko aleak


&nbsp;










Hasierako orrialdea






    
        1997-ko Uztailak 3- 209. zenbakia
    




    
        
 
        
        
        rectangle=" (44,207) (251, 235)  heriotza.htm"
        rectangle=" (189,157) (299, 180)  aurreko.htm"
        rectangle=" (9,149) (73, 186)  kirolak.htm"
        rectangle=" (93,63) (201, 79)  idatzidigute.htm"
        rectangle=" (211,22) (299, 66)  herrizhe.htm"
        rectangle=" (3,35) (92, 62)  elkarriz.htm"
        rectangle=" (101,6) (186, 32)  erreport.htm"
        src="images/mapa.gif" border="0" width="300" height="247"


    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak





Aurtengo Bisitariak (1997-ko Urtarrilaren 1-az geroztik)






ttipi-ttapa

Herriko
Etxeko Plaza 1
31780 Bera (Nafarroa)

Tfnoa: 34-48-631188
Faxa: 34-48-631291

ttipi@encomix.es


    




Nafarroako Internet Elkartearen
 laguntzarekin egina: 
p@redestb.es













heriotzak eta ezkontzak





src="images/minitttipittapa.gif" alt="ttipi-ttapa" width="200"


1997-ko Uztailaren 3a-
209. zenbakia



    
        
EZKONTZAK-HERIOTZAK-JAIOTZAK
    



&nbsp; 

EZKONTZAK&nbsp; 



    
        
            Pablo Arozena
                Garro eta Miren Itziar Fagoaga Irurtia,
                Leitzakoak, ekainaren 21ean.
            Juan Luis
                Mayordomo Martin eta Itziar Sobrino Marisco,
                Elizondokoak, ekainaren 7an.
            Juan Mª Etxenike
                Arrijuria eta Teodora Mitxelena Iparrea,
                Iruritakoak, ekainaren 14an.
            Venancio Mugiro
                Sanz eta Mª Antonia Lancho Muñoz,
                Burlatakoak Almandozen, ekainaren 7an.
            Francisco Javier
                Sukilbide Olazar eta Mª Carmen Goñi Mitxelena,
                Elgorriaga eta Elizondokoa, ekainaren 14an.
            Guy Paufiques eta
                Pascale Barliba, Angoulemekoak,
                Saran, ekainaren 21ean.
            Alejandro Saldias
                Otxandorena eta Mª Aranzazu Irigoien Aristorena,
                Beintza-Labaien eta Hernanikoa, ekainaren 28an.
            Miguel
                Mariezkurrena Zelaieta eta Amaia Eulalia
                Apeztegia Zozaia, Doneztebe eta
                Berakoa, ekainaren 14an.
            Juan Miguel
                Etxeberria Telletxea eta Mª Idoia Elizalde
                Santesteban, Igantzi eta Iturengoa,
                ekainaren 14an.
        
        
    



&nbsp;

JAIOTZAK



    
        
            Iker Zabaleta
                Uranga, Leitzakoa, ekainaren 21ean.
            Izaskun Rekalde
                Organbide, Amaiurkoa, ekainaren
                14an.
            Jaime Zabala
                Pikabea, Doneztebekoa, ekainaren
                5ean.
            Javier Ostiz
                Escalada, Doneztebekoa, ekainaren
                9an.
            Haize Arribillaga,
                Sarakoa, ekainaren 12an.
            Ainhoa Pikabea
                Madariaga, Lesakakoa, ekainaren
                11n.
            Iñigo Azkarate
                Sebastian, Berakoa,
                ekainaren 12an.
            Naiara Martin Goia,
                Berakoa, ekainaren 17an.
        
        
    



&nbsp;

HERIOTZAK&nbsp; 



    
        
            Cesareo Martiarena
                Irungarai, Elizondokoa, ekainaren
                14an, 68 urte.
            Francisco Javier
                Salaberria Zabala, Goizuetakoa,
                ekainaren 23an, 34 urte.
        
        
    



&nbsp;



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;









erreportaia







1997-ko Uztailaren 3a-
209. zenbakia



    
        
ERREPORTAIA 
    






    
        
            Udalekuak
            gero eta herri gehiagotan 
            Eskolako
            burukomin guziak atzendu eta udaren lasaitasunean
            murgiltzeko tenorea ailegatu zaie azkenean,
            gaztetxoenei. Bainan uda osoa klaseko lagunak ikusi
            gabe, jokoak eta eskursioak egin gabe... 
            ez ote da sobera lasaitasun izanen? 
            Bilatuko ote dut dibertitzeko manera? 
            Horixe da, hain xuxen ere, udalekuen helburu nagusia;
            haurrek ongi pasatzea, lagun berriak egin eta
            aktibitate berrietan aritzea. 
            Gure zonaldean duela hiruzpalau urte sortu ziren
            lehendabiziko aisialdi taldeak, haurren denbora
            librearen inguruan lan egiteko asmoz. 
            Dexenteko arrakasta izan dute orainartean. 
            U
dalekuekin bi helburu nagusi bilatzen
            dituzte antolatzaileek; alde batetik, haurrak
            dibertitu eta lagun berriak egitea, eta bertzetik
            helburu hezitzaileak dituzte, eta hoien barrenean,
            euskaraz aritzearen garrantzia azpimarratzen dute
            denek. «Udalekuak euskara eskola eremutik ateratzeko
            modu egokia direla uste dugu» adierazi digu Kaxerna
            Aisialdi Taldeko begiraleetako batek. Hala ere,
            guraso aunitz ez omen da horretaz ohartzen, «batez
            ere ttikienekin somatzen dugu, ongi pasatzera
            bidaltzen dituzte haurrak, baina beraietaz libratzeko
            modu bezala ikusten ditu guraso aunitzek oraindik».
            Monitoreen iritziz, jostetan arituz ikasten da
            udalekuetan: «arras garrantzitsua iduritzen zaigu,
            gaztetatik jokoetan eta bertze aktibitateetan parte
            hartzeko gogoa eta ohitura hartzea, dinamika horretan
            sartu ezkero gaztetan ere alternatiba gehiago
            bilatzeko gai izanen direlakoz».
            Kaxerna, inguruotako denbora libreko talderik
            beteranoena da, eta aurtengo uztailean laugarren
            aldiz segidan eginen dituzte udaleku idekiak. Jonek
            nola hasi ziren kontatu digu: «hiru lagun denbora
            libreko ikastaro bat egiten subertu ginen, eta
            praktikak egiteko asmoz 94ko udan antolatu genituen
            lehendabizikoz udalekuak». Gaur egun hasierako
            proiektu hura urteroko zita bihurtu da herriko
            haurrentzat, «monitore kopurua bikoiztu egin da eta
            70 haur inguru izaten ditugu urtero-urtero».
            Baztanaldean, Kukux
            Baztanaldean, berriz, bigarren urtez eginen
            dira udalekuak aurtengo udan. Uztail eta abuztu osoan
            zehar eskulanak, kirola, tailerrak eta ateraldiak
            eginen dituzte, astean bi edo hiru aldiz. Kukux da
            udalekuak antolatzen dituen taldearen izena, eta
            hezitzaileetako batek azaldu digu nondik datorren
            izen hori: «haurrak ginelarik &quot;a kukux&quot;
            jostetan aritzen ginela oroitzen ginen,
            &quot;kukuke&quot;, eta hortik atera genuen».
            Aktibitateak Elizondon egiten badituzte ere, Baztango
            haur guzieri irekia dago udalekuetarako deialdia.
            «Hasieran pentsatu genuen herrietan egitea, baino
            apuntatzen diren gehienak elizondarrak direnez bertan
            egiten dugu» dio Mari Josek
            Larrun Ttiki eta Txalaparta 
            Sarako haurrek ere aukera izaten dute gisa
            honetako ekintzetan parte hartzeko, Larrun Ttiki
            elkartearen eskutik. Bertze herritakoek ez bezala
            etxetik kanpo pasatzen dute egun osoa, hau da,
            bazkaria eta merendua begiraleekin egiten dute.
            Goizeko 7,45etan hasten direnez, «astia nahikoa
            izaten dugu piraguetan edo Ezpeletarat zaldian
            ibiltzera joateko. Batzuetan bizpahiru egun ematen
            ditugu mendian, kanpinetan lo eginez» Chantal
            Jauregik erran digunez. Uztailaren 7tik abuztuaren
            29ra egiten dute lan, 3tik 15 urtera bitarteko 20 bat
            haurrekin. 
            Lesakako Txalaparta Aisialdi Taldea aipatu behar dugu
            ondoren, hauek ere udalekuak egiten baitituzte
            uztailaren 14tik abuztuaren 14ra. 
            Udabentura
            Aurtengo udan, bertzaldez, Kaxernakoekin
            batera bertze proiektu berri bat hasi dute
            Bortzirietan, Udabentura, 12-15 adintartekoei
            zuzendua. «Lehenago gurekin ibili direnei bertze
            aukera bat eman nahi genien, kontaktua ez galtzeko.
            Adin horretan ez dira ongi moldatzen ttikienekin, eta
            ekintza desberdinen beharra ikusi genuen. Orduan,
            eskalada, rafting, bideo muntaia&#133; eta horrelako
            aktibitate erakargarriak eginen ditugu aurtengo
            udan» diote. 25 inguru dira dagoeneko Udabenturarako
            izena eman dutenak, «baina jende gehiago apuntatuko
            balitz oraindik onartuko genuke» ziurtatu digute. 
            Aisialdi talderik ez dagoen lekuetan, Malerrekan eta
            Leitzaldean erraterako, Euskara Zerbitzuek antolatu
            ohi dituzte haurrendako kanpaldiak. Leitza eta
            Goizuetakoak (8-14 urtekoak) Gipuzkoako Gaztelura
            joanen dira uztailaren 31tik abuztuaren 3ra, eta
            izena eman nahi duenak Lekunberriko Euskara
            Zerbitzura (504400) deitu edo Herriko Etxean bertan
            izanen du informazio gehiago. 
            &nbsp;
            Mª Jose GOIENETXE
            KUKUXeko monitorea
            «Haurrek ongi pasatzea
            da udalekuen helburu nagusia»
            Gaur egun hiru monitore ari
            gara lanean Kukux Aisialdi Taldean, bainan
            ateraldietarako-eta jende gehiago behar izaten dugu.
            Udaleku idekiak egiten ditugu, uztail eta abuztuan,
            eta haurrek ongi pasatzea dugu helburu nagusia.
            Horretaz gain, eskolaz kanpo ere euskara hutsean
            bizitzea garrantzitsua dela iduritzen zaigu eta
            horretarako egokiak dira udalekuak. 
            Guzti honekin hasi aitzinetik ikastaro bat egin
            genuen Atarrabian, eta Baztango Herriko Etxeko
            Euskara Zerbitzuak aunitz lagundu zigun udalekuak
            prestatzen.
            Ni neroni, haurrekin lan egitea interesgarria
            iduritzen zitzaidalakoz hasi nintzen udalekuetan. 5
            urtetik 12ra bitarteko haurrak izaten ditugu, bi
            taldetan banaturik. Nik, halere, haundixkoenekin
            egotea maite dut gehiago. Kontrolatu behar dituzu,
            baina ez da haien gain-gainean egon beharrik izaten.
            Orainarte Elizondoko haurrak apuntatu zaizkigu
            gehienbat, eta hoien artean, ikastolako haurrak
            izaten dira nagusi. Horren arrazoia, nere ustez,
            udalekuak euskara hutsean izatea da. 
            Felixa ETXABIDE 
            Lesakako gurasoa
            «Lagun berriak egin
            eta hagitz ongi pasatzeko aukera dute»
            Nere semealabak urtero apuntatu
            dira udalekuetan, Lesakan egiten hasi zirenetik,
            orain dela hiru bat urte. Neskak 11 urte ditu eta
            mutikoak 6 urte, 7 egin beharrak, eta beraiek eskatu
            didate aurten ere izena emateko, hagitz ongi pasatzen
            baitute. 
            Nere aldetik, garrantzitsua iduritzen zait horrelako
            eskolazkanpoko aktibitateetan parte hartzea, lagun
            berriak egiteko aukera izaten baitute, eta gehienbat
            beraiek oso ongi pasatu eta elkarren artean ongi
            konpontzen ikasten dutelakoz.
            Udalekuetan, gainera, hagitz gauza politak egiten
            dituzte, eskulanak-eta.
            Joan den urtean Berakoekin batera Etxalarko baserri
            batean egondu ziren asteburua pasatzen eta eguraldi
            txarra egin bazien ere, hagitz gustora etorri ziren.
            Aitzinekoan, berriz, Berako borda batean pasatu zuten
            asteburua. Halere, neretzat nahikoa da udan egiten
            dituzten hiru ordu hoiekin, pixkot haunditzen
            direnean joanen dira hor barna lo egitera.
            Prezioa ere ez zait garesti iruditzen, alderantziz,
            beraiek ikusi behar dute zenbat kobratu. 
            Iker ZUBIETA
            Berako haurra
            «Udalekuetatik gehien
            gustatzen zaidana erreka garbitzea da»
            Aurtengoa hirugarren aldia
            izanen da udalekuetan apuntatzen naizena, eta
            ikastolarekin ere joaten naiz. Aurten Etxalarrera
            joan gara ikastolarekin, hiru egun pasatzera.
            Kaxernarekin ere baserri horretan bertan egondu ginen
            iaz, eta lesakarrak ere joan ziren gurekin. Okerrena
            aurten erreka nahiko agortua zegoela eta ezin genuela
            lehengo urtean bezala harritik putzura salto egin.
            Errekan baziren zapaburuak pilaka eta hiru xarbo, bat
            harrapatu genuen, baino hil zen.Nik nahiago dut
            udalekuetan apuntatzea, horrela egoten ahal naiz
            herriko lagunekin. Bertzenaz, eskolara, trikitrixa
            klaseetara edo piszinara joaten naizenean ikusten
            ditut bakarrik. Udan hagitz gutti beheitzen naiz
            herrira. Batzutan honat etortzen dira beraiek.
            Bainan, hemen ere ez naiz aspertzen eta hori
            kontsolarekin ez naizela jostatzen; baditut oiloak,
            dortokak, hamsterrak, biligarroa, loritoa, katua,
            txitoak, arraiak&#133; Udalekuetatik gehien gustatzen
            zaidana erreka garbitzea da. Eta ahal bada nahiago
            dut etxetik kanpo lo egitea, Leitzarat joan ginenean
            bezala.
            
        
    
    




hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;























































elkarrizketa





src="images/minitttipittapa.gif" alt="ttipi-ttapa" width="200"


1997-ko Uztailaren 3a-
209. zenbakia



    
        ELKARRIZKETA
        
    







    
        Celedonio
        OLAGARAI Lesakako erretiratua
    




    
        

            
                
                    DATUAK:
                
                
                    Celedonio Olagarai,
                        Lesakako San Fermin jubilatu eta
                        pentsionisten elkarteko presidentea da
                        azken bortz urtetan.
                    76 urte beteak ditu
                        eta jubilatu aitzin autobus gidaria izan
                        zen Bidasoa eta Bidasotarra enpresetan.
                    Sortzez Etxalarko
                        Saroietakoa da eta soldaduska Lesakan
                        egin ondotik, bertara espostu zen.
                    San Fermin elkartea
                        duela 8-9 urte sortu zen eta Alondigako
                        egoitza duela bortz urte inauguratu
                        zuten. Gaur egun 450 bat bazkide ditu eta
                        urteko 1.400 pezetako kuota ordaintzen
                        dute.
                
                &nbsp; 
                
            
        
        &nbsp; 
Testua eta Argazkia:
        Aitor
        AROZENA
        
            &quot;Jubilatuok
            egun bakarreko eta hurbileko bidaiak nahiago
            ditugu&quot;
        
        Zein dira San Fermin
        elkarteak urtean barna egiten dituen ekitaldi nagusiak?
        Egun bateko bidaiak egiten ditugu,
        aurten Ordiziara, Urbasara egin ditugu. Tartean Lourdes,
        Zaragoza eta Erriberara ere bai. Gero bazkariak,
        Jubilatuen Eguna irailean eta urtero CANekin batera,
        Urrezko Ezteiak ospatzeko, antolatzen dugun besta&#133;
        Aurten laugarren edizioa beteko duen Sanferminetako
        fandango eta jota txapelketa ere antolatuko du. Exito
        haundia izaten du. Joan den urtean, jendea bizikleta
        karrera utzi eta hori ikusten egon zen. Herrian hagitz
        dantzari politak daudela ikusten dugu.
        Eta bidai luzeagoak
        antolatzea ez duzue pentsatu?
        Jendea ez da animatzen. Bat edo
        bertze joanen litzateke, baina autobusa betetzeko haina
        ez. Aurten Santanderrera bi eguneko joatea pentsatu
        genuen, baina jendea ez zen apuntatu.
        Zer da zure ustez
        erretiratuek gehien estimatzen dutena?
        Hurbileko gauza, nik uste. Orain,
        adibidez, San Juan Xarreko ateraldia, joan den urtean
        Larunera&#133; 
        Etorkizunerako asmo edo
        proiektu berezirik baduzue?
        Apartekorik ez. Soziedadea hotz
        xamarra egoten zen neguan eta orain kalefakzio berria
        paratu dugu. Ospitale zaharrekoa bota egin behar zuten
        eta geonek pintatu eta jarri dugu.
        Zenbateko aurrekontua
        izaten duzue?
        Urtean hiru milioi eta gehiagokoa.
        Herriko Etxetik bakarrik gimnasia ikastarorako laguntza
        izaten dugu. Gainerakoa kuotetatik (urteko 1.400 pezeta)
        eta bertzelako laguntzei esker ateratzen dugu.
        Irunetik hasi eta
        Zugarramurdi arteko jubilatu guziak Arkupeak elkartean
        biltzen dira eta Lesakakoak horietatik bereiz. Zergatik?
        Eskaini ziguten hortan sartzea
        baina San Ferminek ezetz erabaki zuen. Arkupeakin jende
        aunitz ibiltzen da, bortz edo sei autobus, 300
        pertsonendako jateko lekua harrautu behar da, batzuk
        eskin batean, bertzeak bertzean&#133; Edozein bodegatan,
        adibidez, ez dute hogeita hamar pertsona baino gehiago
        nahi. Gustorago ibiltzen zara autobus bakarrarekin. Hori
        bai, kanpora joateko eta jendea errexago biltzen da eta
        Diputaziotik bertze gisako laguntza hartzen dute.
        &quot;Arkupeak
        elkartean sartzea eskaini ziguten baina ezetz erabaki
        genuen. Gustorago ibiltzen gara autobus bakarrean 5-6
        autobusetan baino, bazkaltzeko tokia harrautzeko&quot;
        
    





hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;









herriz-herri





src="images/minitttipittapa.gif" alt="ttipi-ttapa" width="200"


1997-ko Uztailaren 3a-
209. zenbakia



    
        
HERRIZ HERRI
    





Bortziriak



    
        Arantza, Bera,
        Etxalar, Igantzi, Lesaka. 
        
    



Malerreka



    
        Beintza-Labaien,
        Bertizarana, Donamaria, Doneztebe, Elgorriaga, Eratsun,
        Ezkurra, Ituren, Oitz, Saldias, Sunbilla, Urrotz,
        Zubieta. 
        
    



Leitzaldea



    
        Arano, Areso,
        Goizueta, Leitza. 
        
    



Baztan



    
        Baztan. 
        
    



&nbsp;
Saraldea

Sara, Urdazubi, Zugarramurdi. 

&nbsp;



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









bortziri





src="images/minitttipittapa.gif" alt="ttipi-ttapa" width="200"


1997-ko Uztailaren 3a-
209. zenbakia



    
        
BORTZIRIAK
    



&nbsp; 



    
        
            &nbsp; 
            &nbsp;
        
    
    

        
            
                BERA
            
            
                Larunbaterako
                manifestazio isila antolatu dute 36 elkartek 
            
            Euskal
            Presoak Euskal Herrira ekartzea da helburua
            Asier
            GOGORZA
            Larunbat honetan,
            uztailaren 5a, manifestaldi ixila izanen da Berako
            karriketan barna, Euskal Presoak Euskal Herrira ekar
            ditzaten eskatzeko. Arratsaldeko 7etan abiatuko da
            Agerra auzotik, eta Altzateko plazan akabatuko da.
            Bortzirietako 36 taldek osatu duten Herri Ekimenak
            egin du deialdia. Hauek dira parte hartu duten
            taldeak: Bortzirietako Bertso Eskola, Caritas, EA,
            Elkarri, Erausian, IKA Euskaltegia, Parrokiarteko
            Kontseilua eta Senideak; Arantzako Ekaitza eta Gazte
            Asanblada; Berako rock taldeak, Agerra Mendi Taldea,
            Gure Txokoa, Gazte Asanblada, Berako HB, Espidobaita,
            Kaxerna Aisialdi Taldea, Ricardo Barojako Gurasoak;
            Etxalarko Altxata Elkartea, Gazte Jendea eta Herri
            Taldea; Lesakako Arrano Elkartea, Beti Gazteko Futbol
            Jokalariak, CSIko Talde Unitarioa, Diskriminazioaren
            Aurkako Lan Taldea, Jarrai, Lesakako HB,
            Tantirumairuko Dantzariak; ESK-CUIS, LAB, Zutik, ELA,
            eta Lesaka, Arantza eta Berako Udalak.
            Peru 97
            mendi-espedizioa asteartean abiatu da Latinoamerika
            aldera
            Peru 97 Andeetako
            nafar espedizioa Latinoamerika aldera abiatua da
            dagoenekoz, Huascaran (6.769 m.) eta Alpamayo (5.947)
            mendiak goitzeko asmoz. 23 eta 26 urte bitarteko 5
            gaztek osatzen dute espedizioa; Ana Larretxea
            aranztarra, Patxi Pikabea, Sabino Korta, Xabier
            Zubieta eta Luis Mari Pikabea beratarrak dira. 
            Lehendabiziko egun
            hauetan aklimatazio fasea burutuko dute, bidenabar
            Piko Urus (5.420 m.), Piko Isinca (5.530 m.) eta
            Toqllaraju (6.032 m.) mendiak egin eta benetako
            erronka ongi prestatzeko.
            Huascaran Peruko gailurrik altuena da eta Andeetako
            altuenetako bat. Alpamayo, berriz, munduko mendirik
            politenetakoa omen da, eta gailurrera ailegatzeko
            elur eta hormazko 700 metroko pareta gainditu beharko
            dute, Ferrari izeneko bidetik.
            Han diren bitartean euren esperientzia diapositiben
            bidez hartzeko intentzioa dute, eta itzultzerakoan
            eskola edo elkarteetan inguru haietako kultura,
            ohitura eta lurraldeen testigantza zabalduko dute.
            Agerra Mendi Taldeak 100.000 ptako dirulaguntza eman
            die espedizioa antolatzeko, eta Arantzako Udalak,
            berriz, 50.000 pezetakoa. Nafarroako Gobernuak ere
            diruz lagundu ditu mendizaleak. Rifak nahiz kamisetak
            saldu eta erosiz lagundu dien jendea eskertu nahi
            dute, azkenik. 
            Uraren
            zerga ordaintzeko epea 
            Ekainaren 9tik uztailaren 14a arte zabalduta
            dago 1997ko lehen hiruhilabeteko uraren ordain-agiria
            ordaintzeko borondatezko epea. Ondoren, ordain-agiri
            hauek exekutibo bidez kobratuko dira, interesak
            gehituz.
            Jose R.
            Martin
            Retegik zinegotzi kargua hartu du, Agustin
            Porturen lekua betetzeko. 
            Herri
            Ekimenak 
            beheitian ageri den pegatina hau zabalduko
            du manifestazioan nahiz herriko bestetan. Helburua
            manifestaldia eta gerora eginen diren ekitaldiak
            finantziatzea da jakinarazi digutenez. 
            Ricardo
            Barojako 6. mailakoek saria jaso dute antzerkian
            Nafarroako
            Gobernuak antolatutako lehiaketan bigarren saria
            eskuratu dute argazkiko antzerkilari gazte hauek,
            Sorgin ekologistak izeneko antzezlanari esker.
            Maitane Garzia, Monika Agirre, Amaia Garazo, Asier
            Lazkano, Igor Bazkez, Joseba Trigeros, Markel
            Etxebeste, Hegoi Ado, Ruben Peña eta Monika Torre
            dira protagonistak, eta azken honi, gainera, aktore
            hoberenaren saria eman diote. Patxi Saenz irakasleak
            egindako gidoiak originaltasunaren saria jaso du, eta
            bera izan da obraren zuzendaria. Laguntzaile moduan,
            Ana Díaz, Isabel Lácar eta Lurdes aritu dira. 
            
        
    
    &nbsp;




    
        
            LESAKA
        
        Tantirumairu
        ikastola eta Irain eskolako ikasleek kultur ekitaldietan
        parte hartu dute
        Antzerki,
        ipuin eta kartel lanak egin dituzte
        Aitor
        AROZENA
        Irain eskolako 5. eta
        6. mailako ikasleek, Patxi Saenz irakasleak zuzenduta eta
        Goizargi Berriozabalek lagunduta, Nafarroako Gobernuak
        antolatutako Antzerkigintza eskolan lehiaketan parte
        hartu zuten, Virginia Imazek idatzitako &#145;Ostadarra
        ikustu zuen neskatxa&#146; antzeslanarekin. Ekitaldia
        ekainaren 6an burutu zen Iruñeko Irubide institutuan. 
        Irain eskolan urtero antzerki tailer bat antolatzen da 5.
        eta 6. mailako ikasleekin. Eraberean, antzerki lan
        honekin Beran, Lamixine BAT taldeak urtero antolatzen
        duen Mugaz Gain ekintzan parte hartu zuten.
        Ipuin eta kartel lehiaketa ikastolan
        Ekainaren 18an banatu ziren Tantirumairu
        ikastolak antolatutako ipuin eta kartel lehiaketako
        sariak. Ipuinetan, 1. eta 2. mailan Jon Salaberria eta
        Aitana Mañeru izan ziren irabazle; 3. eta 4. mailan
        Xabier Maritxalar Errandonea eta Xabier Maritxalar
        Etxabide; 5. eta 6. mailan, Irati Mañeru eta Miren
        Rubio. 
        &#145;Zaindu dezagun natura&#146; gaitzat zuten
        karteletan, A mailan, Kattalin Etxegarai eta Ainara
        Flores gailendu ziren eta B mailan, Mattane Rodriguez eta
        Endara Mitxelena.
        Bertzalde, Piper Gorri aldizkariaren 14. alea banatu zen
        ekitaldi berean.
        Urrezko
        Ezteiak
        50 urte ezkondurik
        bete dituzte aurten Gazteluko Luis Ordokik eta
        Bordazelaiko Ramona Otxotekok. Hori ospatzeko, famili
        guzia bildu zen ekainaren 20an. Plazan aurreskua eskaini
        zien euren iloba batek. Beraiekin batera, CANeko Urrezko
        Adina elkarteko bazkideek ere Anaitasun Besta ospatu
        zuten. Goizetik musika eta meza eta ondotik bazkaria.
        Egun ederra.
        
    




    
        
            &nbsp; 
            &nbsp;
        
    




    
        
            ETXALAR
        
        Haurren
        Egunak arrunt giro polita sortu zuen
        Hala
        ere, jende gehiago biltzea merezi du
        Pello
        APEZETXEA
        Urtean zehar eskolan
        egindako hainbat lan ikusteko aukera eman ziguten,
        eskulan, ipuin saila, marrazki, etabar. Politak eta
        ikustea merezi dutenak. Eguerdian, meza ondotik, ipuin
        batzuen irakurketa, bertso kantuak, sari banaketa eta
        trikitixa soinua, lehen aipatutako eskulanekin batera,
        haurrek eskeintzen duten erakusketa ederra da, urtean
        zehar ikasten eta egiten aritzen direnaren erakusketa.
        Eta horrek jende heldu gehiago hurbiltzea eskatzen du,
        haurren etorkizunaz batere axolarik baldin badugu. Izan
        ere, eurak baitira etorkizunaren buruak, biharko helduak
        alegia. Ez dut horrekin jenderik bildu ez zela erran
        nahi, jendea bildu zen eta. Baina gurasoez aparte,
        herritar gero eta gehiagok parte hartu behar luke.
        Ahuntzak arazoak sortzen ari dira
        Mendian egiten duten kalteagatik, maiz izaten
        dira aipatuak ahuntzak. Oraingoan, zerbait
        gehiagorengatik. Auto batek jasan duen istripua ahuntzak
        sortu omen du eta.
        Kalteen ondotik, gatazka hasi da: nork hartu behar du
        bere gain ahuntzak eragindako kaltea? Aseguru-etxeak
        Udalaren erantzukizuna dela dio. Udalak, ordea,
        ahuntzaren jabearena dela. 
        Nork ordainduko du hondarrean?
        Joseba
        Olagarai, Nafarroako Eskolarteko bertso Lehiaketaren
        finalean
        Nafarroako Eskolarteko
        Bertso Lehiaketaren finala berriki burutu da Iruñean, bi
        modutara: idatzizko bertsoak eta bapatekoak. Hantxe izan
        da Argiñeneko Joseba Olagarai. Lehendik Bortzirietako
        lehiaketan lehenengo saria eskuratu zuen, bai bertso
        paperetan, bai bapatekotan. Bi eratara bertsolari gai ona
        datorrela iduri du, patxadan idatziz nahiz jendaurrean,
        bapateko jardunean. 
        
    




    &nbsp; 
    &nbsp; 




    
        
            IGANTZI
        
        Uztailean
        igeriketa-ikastaroak izanen dira
        Xabier
        Almandozek, bertzalde, literatur saria irabazi du
        Patri
        ARBURUA
        Urtero bezala, aurten
        ere igerian ikasi nahi duitenek ikastaroak egiteko aukera
        izanen dute. Horretarako, interesatuek Herriko Etxean
        bertan izena eman behar dute. Ikastaroak uztailean barna
        emanen dira eta irakaslea iazko berbera izanen da, hau
        da, Izaskun Dorronsoro irundarra. Izena ematen duen jende
        kopuruaren arabera, maila eta adin ezberdinetako taldeak
        antolatuko ditu irakasleak.
        Literatur sariak
        Nafarroako Gobernuko Hezkuntza eta Kultur
        Departamentuak urtero antolatzen duen literatur
        lehiaketan, aurten Xabier Almandoz igantziarrak
        lehenbiziko saria eskuratu du narratiba modalitatean,
        onddoei buruzko idazlanarekin. Xabier eta bere gurasoak
        ekainaren 14an izan ziren sari-banaketan eta diplomaz
        gain, 50.000 pezeta eta liburu bat ere hartu ditu.
        Halere, 50.000 pezetako saria kirol eta kultur
        materialean hartuko du.
        Lehiaketa honetan bertze modalitatean, erdi-igantziarra
        den Igor Vazquezek ere bigarren saria eskuratu du.
        Zalantzarik gabe, gure herrian aski idazle onak ditugu.
        Izan ere, aintzineko urtetan Ana Iturbide, Itziar
        Mitxelena, Izaskun Sein eta Idoia Bereau sarituak izan
        baitira.
        Jubilatuen
        besta
        Orain dela urte batzuk
        hain berezia izaten zen zegun honek ez du bere xarma
        galdu. Aurten ere San Juan egunean 115 bat jubilatu bildu
        ziren Zahar Etxean bazkaltzeko. Bazkaria Kontxitak
        prestatu zuen eta ondotik, musika izan zuten.
        Uda giroa
        Eguraldiak laguntzen
        ez badu ere, uda giroa nabaria da Igantzin. Eskolako
        ikasleak barkazioetan egoteaz gain, neguan izan diren
        ikastaroak (eskulanak, gimnasia, euskara&#133;) akautu
        dira. Horrez gain, Igantziko Abesbatza ere oporretan dago
        abuztuaren 22ra arte, nahiz eta San Juaneko kantinarekin
        nahikoa lan izan duen.
        Pala
        txapelketa martxan
        Hamar bikotek hasi
        dute aurtengo pala txapelketa. Argazkia, joan den urteko
        sari banaketakoa da &#150;Jose Ramon Etxeberria eta
        Carlos Irigoien txapeldunak tartean&#150;, baina aurten
        ere jende beretsua parte hartzen ari da.
        
             
        
        
    




    
        
            &nbsp; 
            &nbsp;
            &nbsp;
        
    




    
        
            ARANTZA
        
        
            Ablitas
            eta herriko eskolen arteko kultur trukaketa burutu da
            ekainean
        
        Hiru
        egunez hemen izan ziren eta bertze hiru Erriberako
        herrian
        Elixabet
        eta Garbiñe
        Ekainaren 9, 10 eta
        11n, Ablitasko Eskola Publikoko 5. eta 6. mailako 31
        ikasle, 10 eta 11 urtekoak, beraien hiru irakasleekin
        Arantzan izan ziren. Beraien asmoa, Arantzako eskolako
        adin bereko ikasleekin kultur trukaketa egitea zen,
        euskara landuz eta eremu euskalduna ezagutuz. Hemen,
        Otsarran (gaztagintza), Arruzpin eta Mutikonbordan
        (ahateak) egon ziren eta zentrala ikusi zuten. Azken
        egunen herri kirolak egin zituzten frontoian Pantaleonen
        gidaritzapean. Elkarrekin bazkaldu ondotik Ablitasera
        abiatu ziren, bai hangoak baita aranztarrak ere, beraien
        bi irakasleekin.
        Bardeak ikusi ondoren Ablitasera ailegatu ziren eta
        Tutera ondoko herri honetan ederki hartu zituzten.
        Binakako sei talde egin eta bertako umeen etxetara joan
        ziren afaltzera, hori baitzen bertakoen nahia. Hiru
        egunez egon ziren eta herria eta gaztelu zaharra ezagutu
        zuten: barazkiak enbotatzeko lantegia eta laku bat, azken
        honetara bizikletaz joan zirelarik. Gauez dantzaldia ere
        egin zuten. Azken egunean, polikiroldegiko berdegunean
        bazkaldu ondotik, Tuterarantz abiatu ziren, etxera
        itzultzeko trena hartzera. Ablitasko ikasle nahiz beraien
        familiak hagitz ongi portatu omen ziren eta herriko
        neska-mutikoek, denbora gehiago ere eginen zutela aitortu
        zuten.
        Mendi
        ibilaldiak Ekaitzaren eskutik
        Ekaitza elkarteak
        mendi irteera batzuk antolatu ditu gure inguruko mendiak
        ezagutzeko. Nahi duen guztia joan daiteke mendi ibilaldi
        hauetara. Azken bi larunbatetan Elgorriaga eta Unanuera
        joan dira.
        Bertzalde, azken batzarrean erabaki zutenez, bertze hiru
        sozio sartuko dira elkartean.
        Bestetako
        kontzertua
        Gazte Asanbladak hasi
        da dagoeneko bestetako kontzertua antolatzen. Hasiera
        batean, Sutagar, DUT, Hechos contra el Decoro eta Koma
        etorriko dira abuztuaren 16an, larunbatean. Dagoeneko
        errifak salgai daude eta laister kamisetak saltzeko asmoa
        ere azaldu du Gazte Asanbladak.
        
    





hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;









kirolak







1997-ko Uztailaren 3a-
209. zenbakia



    
        
KIROLAK
    



&nbsp; 




    &nbsp;
    

        
            
                Doneztebarrak
                nagusitu dira berriro Baztan-Errekako laxoa
                txapelketan
            
            Lehenengo
            taldeak 9-4 irabazi zion B taldeari
            Oitzek
            9-7 irabazi zion Iruritari hirugarren posturako
            lehian
            Doneztebeko lehen taldeak
            laugarren urtez segidan &#150;eta hamekagarren aldiz,
            1980an txapelketa berriro jokatzen hasi zenetik&#150;
            eskuratu du Baztan-Errekako laxoa txapelketa.
            Eguraldia medio, goiz eta arratsaldez jokatu behar
            izan zen finalean, herriko bigarren taldea zuten
            kontra, orain bi urte bezala, eta 9-4 irabazi zuten.
            Talde txapeldunak, azken hamarkadan sei txapel
            eskuratu dituen ohiko laukotea plazaratu zuen: Javier
            Mariezkurrena (sakalaria), Pello Iribarren (numeroa)
            eta Patxiku Ganboa eta Luismi Apezetxea laurdenak
            bezala. Doneztebeko B taldearen aldetik berriz,
            Felipe Ganboa (sakalaria), Javier Mariñelarena
            (numeroa) eta Juan Telletxea eta Patxi Iribarren
            laurdenak aritu ziren.
            Oitz hirugarren
            Goizean, hirugarren eta laugarren posturako
            partidu borrokatua jokatu zuten Oitz eta Iruritak.
            Malerrekakoek (Zelaieta, Ziganda, San Miguel eta
            Mindegiarekin) 9 eta 7 irabazi zietan baztandarrei
            (Garate, Alfredo, Jaime eta Elizaintzin
            jokalariekin).
            Sari banaketan, Baldo Peralta, Nafarroako Pilota
            Federazioko lehendakari ordea; Mikel Amenabar,
            Gipuzkoako Pilota Federazioko lehendakaria eta Mikel
            Eizagirre, Pilotarien Batzarreko ordezkariak izan
            ziren, Miguel San Miguel, Doneztebeko alkateekin
            batera. 
            Aurtengoan, Juan Jose Goienetxe zurginak haritz eta
            gaztain egurrez prestatutako botarria estreinatu zen
            eta 33 urteotan Venezuelan bizi den Juan Jose
            Zugarramurdi apeza doneztebarrak bedeinkatu zuen.
            Angelusa ere berak otoiztu zuen. 
            TXAPELDUNAK
            

                
                    1980
                    IRURITA
                    1981 DONEZTEBE
                    1982 DONEZTEBE
                    1983 OITZ
                    1984 OITZ
                    1985 DONEZTEBE
                    1986 DONEZTEBE
                    1987 DONEZTEBE
                    1988 OITZ
                    1989 DONEZTEBE
                    1990 OITZ
                    1991 IRURITA
                    1992 DONEZTEBE
                    1993 IRURITA
                    1994 DONEZTEBE
                    1995 DONEZTEBE
                    1996 DONEZTEBE
                    1997
                    DONEZTEBE
                    
                
            
            Doneztebeko
            XIX. Herri Krossa
            Hiru Herri taldeko Tomas Garcia
            nagusitu zen ekainaren 15ean burututako proban, Jose
            Luis Guillen taldekidearen aitzinetik. Emakumeen
            artean, Maika Ariztegi iturendarrak irabazi zuen.
            Beteranoetan Angel Mari Azpiolea gailendu zen.
            Gainerako irabazleak: Kategoria berezian, Ainhoa San
            Migel. Ttikiak, Cristina Mutuberria eta Ugutz
            Zelaieta; Umeak, Sara Sanzberro eta Santi Mindegia;
            Haurrak, Sandra Gomez eta Aritz Baleztena;
            Gaztetxoak, Pilar Mitxeltorena eta Iñaki Miura eta
            Gazteak, Mikel Mutuberria.
            Akatsak zuzenduz
            Azken aleko kirolizketan, akats
            tekniko bat medio, Abel Barriolaren datuak
            &#145;borratu&#146; zitzaizkigun. Besteak beste,
            maiatzan 19 urte bete dituela eta bere palmaresean,
            ETB-DV txapelketa joan den urtean eta afizionatutan
            egon den 4 hilabetetan Espainiako txapela irabazi
            duela ageri zen. Barkamenak.
            
                Lesakako
                Lekune taldeak irabazi du Bortzirietako futbito
                txapelketa
            
            Finalean
            4-3 irabazi zion Etxalarko Haizegoa taldeari
            Hamahiru
            talde aritu dira aurtengo edizioan
            Aitor
            AROZENA
            Lesakako Lekune taldea nagusitu
            zen Beti Gazte elkarteak antolatutako Bortzirietako
            futbito txapelketan, finalean Etxalarko Haizegoari
            &#150;iazko txapeldunak&#150; 4 eta 3 irabazi
            ondotik. Finala borrokatua eta ikusgarria suertatu
            zen. Kantxa gainean bi joku molde ezberdin ikusteko
            aukera izan zen. Etxalartarrek, kirol honetan
            esperientzia gehiago dute eta teknika aldetik
            lesakarrak baino hobe ibili ziren. Hauek, ordea,
            prestakuntza fisiko ikaragarria erakutsi zuten
            &#150;atezaina ezik, denak sokatira taldekoak
            dira&#150; eta erritmo bizian jokatu zuten partidu
            osoan, talde lan ederra eginez. Sari nagusiaz gain,
            Gerardo Telletxea taldekideak lortu du golegile
            onenaren saria, 12 golekin.
            Julian Hernandez, Iñaki Igoa, Igor Telletxea,
            Joxeangel Mitxelena, Mikel Almandoz, Pascual Taberna,
            Gerardo Telletxea eta Alejo Sarobek osatu dute
            taldea. Norgehiagokarik jokatu ez bazen ere, Lesakako
            Zama taldea izan zen hirugarren eta Berako
            Txuritabeltz laugarrena.
            13 taldek parte hartu dute, 7 Lesakakoak, Arantza eta
            Berako bina eta Etxalarkoa eta Irungo bana. 1991n
            Kaminerok irabazi zuenetik ez zen inoiz txapela
            Lesakan gelditu.l
            21. txapela
            Retegirentzat
            Oskar Lasarekin batera
            Euskadiko eskuz binakako txapela eskuratu zuen Julian
            Retegik ekainaren 21ean, Errandonea eta Unanueri 22-4
            irabazi ondotik. Eratsundarrak bere maixutasuna
            erakutsi zuen bertze behingoz eta Errandonea
            alkaiagarrak normalean baino motelago ibili zen.
            Finala, hasiera batean Labriten burutzekoa bazen ere,
            azkenean Zarautzen jokatu zen, eztabaida ugari sortu
            dituen Nafarroako Gobernuaren erabaki baten ondotik.
            Herriarteko pilota
            txapelketa
            Goizueta, Baztan kanporatu
            ondotik, finalerdian arituko da Lizarraren kontra
            &#150;joan den urteko finala&#150; .
            Pello Lizarza
            leitzarra nagusitu zen kadete
            mailan Lekunberriko San Juan Saria txirrindulari
            proban. CSI-Transformados taldeko txirrindulariak
            sprintean lortu zuen denboraldiko bigarren garaipena.
            
        
    
    
        
            
                
            
        
    
    
    hasierakoa
 || 
erreportaia
 || 
elkarrizketa
 || 
herriz-herri
 || 
kirolak
    jaiotzak-ezkontzak-heriotzak
    || 
irakurleak
    idazle 
(berria)
|| 
aurreko aleak
    &nbsp;










IDATZI DIGUTE ...







1997-ko Uztailaren 3a-
209. zenbakia



    
        
IRAKURLEAK IDAZLE 
    



&nbsp;



    
        &nbsp;IRAKURLEEI:
Euskal
        Herritik kanpo bizi zareten euskaldunon berri eman nahi
        genuen ttipi-ttapa aldizkariaren bitartez, «euskaldunak
        atzerrian» izena duen erreportai bat prestatzen ari
        baikara. Horretarako, zuen bizimodua eta orohar
        euskaldunek atzerrian dituzten ohituretaz informatzea
        eskertuko genizueke. Hortarako posta elektronikoak ematen
        digun aukeraz baliatu nahi genuke, hartu-emana ariñagoa
        izaiteko. Lan hori pixkat errexteko galdera sorta bat
        prestatu dugu, nahi izanez gero erantzutea daukazutena.
        Hona hemen: 
        
        - Nondik idazten diguzu? 
        - Bertze euskaldunekin ezagutzen al duzu hor inguruan?
        Nolako erlazioa duzu beraiekin? 
        - Zu bizi zaren inguruan badago Euskal Etxerik? Euskal
        Etxeek nolako dinamika segitzen dute? Aktibidade
        berezirik izaten da (dantzak, ikastaroak, bestak&#133;)?
        - Hemen non duzue familia? Bisita egiterat etortzen
        zarete?
        - Bertzelako euskal elkarterik ba al dago?
        - Zuen familian nor izan zen horrat joan zen
        lehenbizikoa? Zenbatgarren generazioa zarete?
        - Zuen artean, etxean, lagunartean&#133; euskaraz
        solasten duzue?
        - Ze eritzi du horko jendeak euskaldunei buruz?
        - Hemengo eta horko ohiturak arras diferenteak izanik, ze
        desberdintasun nagusi aipatuko zenuke?
        - Nafarroaren mendialdekoa den jende gehiago bizi al da
        hor? Interneteko helbiderik baldin badute, haien
        direkzioa jakin nahi genuke.
        - Euskera eta horko lengoaia. Zein leku du bakoitzak?
        - Nolako lanbideak dituzue hor bizi zareten euskaldunak?
        
        Hauek dira gutti goiti-beheiti erantzutea nahiko genukeen
        galderak, baina zuri bertzelako gairik aipatzea
        bururatzen bazaizu, gustora hartuko dugu. Honetaz gain,
        hor bizi zareten euskaldunen &#150;familia,
        lagunartea&#133;&#150; argazkiren bat bidaliko bazenigu
        aunitz eskertuko genizuke. Hauxe da gure direkzioa:
        
        ttipi-ttapa
        
        ttipi@encomix.es
        Herriko Etxeko Plaza, 1
        E-31780 BERA 
        Tfnoa: (--) 3448 631188
        Faxa: (--) 3448 631291
        
        Gure eskariak
        gehiegizkoak izanez ez direlakoan eta aldez aurretik
        eskerrak emanez, agur bero bat ttipi-ttapatik. 
        Goraintziak.
        
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Aurreko aleak









    
        AURREKO
        ALEAK 
    



&nbsp;



    
        

1996-ko Uztailaren 4a. 185. alea

1996-ko Irailaren 12a. 189. alea
        

1996-ko Irailaren 26a. 190. alea
        

1996-ko Urriaren 10a. 191. alea
        
        

1996-ko Urriaren 24a. 192. alea
        
        

1996-ko Azaroaren 7a. 193. alea
        
        

1996-ko Azaroaren 21a. 194. alea
        
        

1996-ko Abenduaren 5a. 195. alea
        
        

1996-ko Abenduaren 19a. 196. alea
        

1997-ko Urtarrilaren 16a. 197. alea
        
        
        

1997-ko Urtarrilaren 30a. 198. alea

1997-ko Otsailaren 13a. 199. alea
        

1997-ko Otsailaren 27a. 200. alea
        

1997-ko Martxoaren 13a. 201. alea
        

1997-ko Martxoaren 27a. 202. alea
        

1997-ko Apirilaren 10a. 203. alea
        

1997-ko Apirilaren 24a. 204. alea
        

1997-ko Maiatzaren 8a. 205. alea
        
        

1997-ko Maiatzaren 22a. 206. alea
        

1997-ko Ekainaren 5a. 207. alea
        
    








&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak









malerreka





src="images/minitttipittapa.gif" alt="ttipi-ttapa" width="200"


1997-ko Uztailaren 3a-
209. zenbakia



    
        
MALERREKA 
    



&nbsp;


&nbsp;



    
        
            &nbsp;&nbsp;SUNBILLA
        
        
            Aurtengo
            ikasturtea akitu dute eskolako neska-mutikoek
        
        Hurrengoan
        hiru haur matrikulatuko dira lehen aldiz
        Josune
        eta Isabel
        Ekainaren 24an akitu
        dira klaseak, aurtengo ikasturteari dagokionez,
        behinipein. Hau dela eta, Takolo, Pirritx eta Porrotx
        pailazoak izan ziren herriko frontoian ekainaren 17an,
        haur guzien gozamenerako.
        Orain, piszina zabalik dagoela eta ume aunitz ikusten
        dira herriko karriketan barna, beraien oporretako lehen
        egunak aprobetxatzeko intentzioarekin.
        Heldu den ikasturterako hiru haur berri matrikulatuko
        dira Sunbillako eskolan: Aimar, Olaia eta Sara.
        Apeza izandakoaren omenezko afaria Ulibeltzak
        elkartean
        Ekainaren 13an, Ulibeltzak elkartean afari bat
        antolatu zen, garai batean Sunbillako apeza izan zen Don
        Ferminen omenez. Orain dela hogeita bortz bat urte egon
        zen apez herriko parrokian eta aski estimatua izan zen.
        Ariztigain
        kanpina zabalik
        Ariztigain kanpina
        ideki berri dute udako denboraldi osorako. Ekainaren 14an
        ideki zuten eta dagoeneko kanpin-denda eta karabana
        aunitz ikusten ahal dira kaxko horretan.
        Uda partean, bisitariak herriko karriketan barna ere
        ikusiko ditugu, duikabe.
        &nbsp;
        Dirulaguntza
        deialdia
        Malerrekako
        Mankomunitateak euskara ikasteko dirulaguntzak onetsi eta
        luzatu ditu.
        Uztailaren 7tik 26a bitartean Udako Euskal
        Unibertsitatean, UEUn, ikasten arituko diren Malerrekako
        ikasle eta langabetuei dirulaguntzak ematea erabaki du.
        Horretarako, matrikularen ordain-agiria eta klasetara
        joan izana ziurtatzen duen agiria aurkeztu beharko du
        Malerrekako Mankomunitateko Euskara Zerbitzuan. Eskabidea
        ere bertan eskuratu ahal izanen du.
        Edozein argibide nahi izanez gero, goizeko 8,30etatik
        2,30ak bitartean 451746 telefonora deitu behar da 
        Joaldunak ETBn
        ETBk udako
        programazioa aurkezteko, Iturengo joaldunak Miarritzeko
        kasinora joatera gonbidatu zituen. Jaiak-97 saioari
        hasiera eman zioten. Irudiok, Zugarramurdiko
        gaupasakorekin batera, San Juan egunean bota zituzten.
        
            Doneztebeko
            CAISS bulegoa San Juan egunean zabaldu zen ofizialki
        
        Arduraduna
        ez dela euskalduna izanen salatu zuen LAB sindikatuak
        San Juan egunean
        zabaldu zen ofizialki Donezteben, zonalde osorako Gizarte
        Segurantzaren Informazio eta Harrera Bulegoa (CAISS).
        Ekitaldian, Francisco Javier Ansuategi, Espainiako
        Gobernuaren ordezkaria Nafarroan eta Mª Eugenia Martin
        Mendizabal, Gizarte Segurantzaren Institutuaren Zuzendari
        Orokorra eta Calixto Ayesa, Nafarroako Gobernuko Gizarte
        Ongizate kontseilaria izan ziren, eskualdeko alkate eta
        zinegotziak eta Arkupeak elkarteko ordezkariekin batera.
        Bulego hau egiteko lanek 33 milioiko aurrekontua izan
        dute eta 5 milioi gehiago ekipamendua osatzeko erabili
        dira. Ofizialki zabaldu aitzinetik, maiatzaren 26tik hain
        zuzen, 550 pertsona bulegora agertu zirela erran zuten
        inaugurazioan. Lehen astean, eguneko 16 lagun egon ziren
        eta hurrengoetan 28 banaz bertze, baina helburua
        «egunero 50 pertsona eta urtean 10.000 inguru
        atenditzea» da.
        Zerbitzu berri honek, «azkartasuna» ekarriko omen die
        zonaldeko 25 herri eta 27.000 biztanleei (hauetatik
        10.000 langile eta 5.000 pentsiodunak dira). «Adibidez,
        Iruñean pentsio-kalkulo bat eskatu nahi bada, zerbait
        itxaron ondotik, hilabete baino gehiago behar da
        erantzuna jasotzeko; Doneztebeko bulegoan, tramite hori
        egun batean eginen da».
        LAB
        sindikatuak autoritarismoa eta inposaketa salatu zituen
        Jakina denez,
        Doneztebeko bulegoan hiru lagun arituko dira lanean.
        Horietatik bi euskaldunak izanen dira, baina arduraduna
        erdalduna.
        Arrazoi honengatik, bertzeen artean, enkartelada burutu
        zuen LAB sindikatuak bulego berriaren aitzinean.
        Sindikatuak, «bulego hau zabaltzerakoan erabili den
        autoritarismoa eta inposaketa» salatu zuen. LABen ustez,
        «Nafarroako Segurantza Sozialeko gehiengoa duten
        sindikatuen (ELA, LAB) eskariak, hiru lanpostuak
        betetzeko euskararen ezagutza eskatuz, ez dira kontuan
        eduki». Eskari honekin, zonako udaletxe gehienek bat
        egin zutela gogorarazi behar da. Doneztebeko alkatearen
        jarrera ere salatu zuten. 
        Honek, bere aldetik, «Langile fijoak ekartzeko
        pertsonalik eta dirurik ez zegoen eta aukera bakarra
        langileak lekuz aldatzea zen; halere, jende aurrean
        egonen diren bi pertsonek euskaraz solasteko gai» izanen
        direla ziurtatu zuen. «Langile fijoak egiterakoan hauek
        elebidunak izatea eskatzeko momentua izanen da» San
        Migelen ustez.
        
    



&nbsp;


    
        
            &nbsp;
        
        

            
                
                    DONEZTEBE
                    &nbsp;
                
                
                    362
                    milioi pezetakoa izanen da aurtengo udal
                    aurrekontua
                
                Inbertsioetan
                193 milioi gastatuko dira
                Txema
                ALDABE
                362.724.191
                pezetako aurrekontua izanen du aurten Herriko
                Etxeak, Udalaren eta Musika Eskolaren
                sarrera-irteerak kontuan hartuz.
                Udalak 352.024.317 pezetako sarrera-irteerak
                izanen ditu. Gastuei dagokienez, haundienak
                inbertsioetan eginen dira. Ondasunak erosteko
                57.680.425 pezeta erabiliko dira, langileen
                soldatak ordaintzeko 46.665.077 pezeta eta
                transferentzi arruntak eskuratzeko 30.373.005
                pezeta.
                Diru-sarreretan berriz, ia 124 milioi lanak
                egiteko subentzioen bidez sartuko da, 70 milioi
                transferentzia arrunten bitartez, 44 milioi tasa
                eta bertzelako sarrerengatik eta 37 milioi zerga
                ezberdinen bitartez, bertzeak bertze.
                Herriko Etxeak, besten programan azaldu duenez,
                etorkizunari begira, gasa sartu, autobus
                geralekua egitea, Azkarreta Fundazioaren etxeko
                behekaldea moldatzea, zabortegia eraikitzea
                etaLehen mailako eta DBHko Institutua konpontzea
                dira asmo nagusiak. Joan den urtea, ia 60 milioi
                pezetako superabitarekin akitu zuen udalak.
                Doneztebeko
                XIX. Krosa
                133
                laisterkalarik parte hartu zuen ekainaren 20an
                burututako Doneztebeko krossaren hemeretzigarren
                edizioan. Laisterkaldi hau urtero antolatu ohi du
                Erreka kirol elkarteak besta aitzinetik. Senior
                mailan Tomas Garcia eta Maika Ariztegi nagusitu
                ziren. Gainerako emaitzak kirol orrialdetan.
                Igeriketa
                ikastaroak
                eginen dira
                Doneztebeko igerilekuan udan zehar. Hiru motetako
                ikastaroak izanen dira, deus ez dakitenendako,
                zerbait dakitenendako eta nahiz eta jakin, hobetu
                nahi dutenendako. Interesa duenak, uztailaren 2
                eta 3an (asteazkena eta ortzeguna) izena eman
                dezake piszinan bertan, goizeko 10etatik
                eguerdiko 1etara.
                Udalaren
                bestetako aldizkarian
                erdararen
                presentzia ia erabatekoa dela eta, kexu agertu
                dira hainbat eta hainbat herritar eta, batez ere,
                Langarra euskara taldea. Honen ustez,
                «harrigarria da udalak euskararekiko duen
                jokaera, Nafarroako hegoaldean eginen ez zena
                hemen egiten da».
                Musika
                eskolak
                hamar milioi
                terdiko aurrekontua du heldu den ikasturterako.
                Kopuru honetatik gehiengoa, hau da, 9.164.817
                pezeta irakasleen soldatak ordaintzeko izanen da.
                
            
        
        
    


&nbsp;


    &nbsp;




    
        
            MALERREKA
        
        Urrezko
        Ezteiak eta 85 urteak betetzen dituztenak omendu zituen
        Arkupeak elkarteak
        Hemeretzi
        senar-emazte eta 85 urteko hogeita hamazazpi lagun
        Txema
        ALDABE
        Ekainaren 27an ospatu
        zen Arkupeak elkartearen urteroko Anaitasun Besta. CANen
        laguntza izan zuten aurtengoan ere antolatzerako orduan
        eta, ohi bezala, giro eta animazio bikaina izan zuten
        besta egun eder honetan.
        Aurtengoan, 37 lagun dira lautan hogeita bortz urte
        betetzen dituztenak eta 19 bikotek berrogeita hamar urte
        bete dituzte senar-emazte egin zirenetik.
        Ekitaldiak goizetik hasi ziren, txistulari eta
        txarangaren musikarekin. Gero Meza Nagusia eman zuen
        artzapezpikuak eta bertsolariek ere parte hartu zuten
        ekitaldian. Gero, bazkaria izan zuten Bordatxo
        dantzalekuan. Bazkalondoan, omenaldia eskaini zitzaien
        aurtengo bestaren protagonista nagusiei eta azkenik,
        dantzaldia izan zuten Bordatxon bertan AMALUR
        taldearekin.
        85
        urte
        Esteban
        Oskoz Iñarrea Almandoz
        Juana
        Aldasoro Maiza Arantza
        Bautista
        Soule Etxeberria Arizkun
        Felix
        Etxeberria Etxenike Arizkun
        Juana
        Santxotena Bidegain Arizkun
        Luis
        Laurnagarai Agerrebere Arraioz
        Francisca
        Arretxea Indart Bera
        Purificacion
        Iñarga Jorajuria Bera
        Mª Josefa
        Paternain Carretero Bera
        Angelita
        Arregi Albisu Doneztebe
        Dolores
        Belarra Mokoroa Doneztebe
        Eugenio
        Urroz Andiarena Doneztebe
        Josefa
        Arrijuria Jaramillo Elizondo
        Aureliano
        Elizetxe Alkasena Elizondo
        Mª Pilar
        Garcia Bernal Elizondo
        Petra
        Gortari Itzea Elizondo
        Mª Blasa
        Urrutia Galzagorri Elizondo
        Juana Iribar
        Etxeberria Elizondo
        Luis Martin
        Santos Elizondo
        Agustin
        Iribarren Indart Erratzu
        Jeronima
        Iribarren Urroz Erratzu
        Juliana
        Zubieta Goienetxe Etxalar
        Juan
        Etxeberria Elizalde Ezkurra
        Dolores
        Mitxelena Loiarte Goizueta
        Francisca
        Osakar Agerrebere Irurita
        Bernardo
        Urreaga Jaunsaras Irurita
        Juan Arnis
        Iriarte Lekaroz
        Mª Antonia
        Albistur Bikandia Leitza
        Jose Arregi
        Urkiola Leitza
        Concepcion
        Legarreta Aioroa Leitza
        Martin
        Oronoz Zabaleta Leitza
        Josefa
        Baleztena Gurbindo Saldias
        Jose Inda
        Goñi Sunbilla
        Pilar Alzuri
        Sunbilla
        Sor Maria
        Garmendia Sunbilla
        Basilia
        Galainena Etxenike Urdazubi
        Fermin
        Olaizola Etxenike Urdazubi
        URREZKO
        EZTEIAK
        ARANTZA
        Eulogio
        Almandoz Larrain-Javiera Mitxelena Biurrarena
        Nicolas Telletxea Fagoaga-Amalia Sansiñena Telletxea
        AZPILKUETA
        Regulo
        Barazabal Zugarramurdi-Teodora Irigoien Bergara
        BERA
        Florencio
        Fagoaga Rodriguez-Prudencia Telletxea Zozaia
        Francisco Martikorena Arribillaga-Pilar Mindegia Monaco
        Antonio Rodriguez Portero-Mª Cruz Vazquez Guzman
        Doroteo Legia Gorria-Juana Altzugarai Elizondo
        EZKURRA
        Miguel
        Mariezkurrena-Josefa Mariezkurrena
        GOIZUETA
        Jose Mª
        Legarreta Huizi-Mª Magdalena Ansa Zabala
        Gabino Lekuona Astibia-Maria Salaberria Salaberria
        IGANTZI
        Francisco
        Mitxelena-Eugenia Lasaga
        LEKAROZ
        Fernando
        Goñi Elizegi-Bibiana Agirre Alkasena
        Roman Mihura Ezkurra-Juana Sanzberro Galarregi
        LEITZA
        Jose Joaquin
        Labaien Urkiola-Antonia Saralegi Zabaleta
        Francisco Aramendia Arluzea-Josefa Larrea Lazkano
        Martin Sagastibeltza Zabaleta-Julia Alduntzin Zabaleta
        SUNBILLA
        Francisco
        Larretxea Bereau-Maria Bertiz Iparragirre
        Alejandro Juankorena Agesta-Carmen Sedano Ibarra
        ZUBIETA
        ...........
Jose Ramon Otxandorena
        Etxekolanea-Sebastiana Fagoaga 
Garralda
      
        
    









hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak









leitza





src="images/minitttipittapa.gif" alt="ttipi-ttapa" width="200"


1997-ko Uztailaren 3a-
209. zenbakia



    
        
LEITZALDEA
    



&nbsp; 



&nbsp;



    
        
            GOIZUETA
        
        Baimenik
        gabe ari zirelako, elizako berogailuaren lanak geldiarazi
        ditu Udalak
        Nafarroako
        Gobernuak antolatutako literatur lehiaketan hiru gazte
        sarituak
        Esteban
        AROZENA
        Eliza berritzearen lanak hasi
        zirenetik gora-beheraren bat edo beste izan da udala eta
        obra horien arduradunen artean, baina deus gaindiezinik
        ez. Orain, herritarren begi aurrean edifizio apain eta
        dotore bat agertzen denean, lanak itxuraz bukatuak
        daudenean alegia, sortu da arazorik larriena,
        berogailuaren instalazioaren obrak geldiarazi egin
        baititu udalak. Herriko Etxean esan zigutenez, bertako
        baimenik gabe bide publikoa okupatzea izan da udalbatza
        neurri horretara eraman duen arrazoia.
        Gelditze honek, lanen bukaeraren epea luzatzea ekarriko
        du zalantzarik gabe. Kontutan izan behar da,
        xehetasunezko estudioa eta proiektua eskatu dituela
        udalak. Hauek aurkeztutakoan, eta behin-behineko
        oniritzia emanen balie korporazioak, Nafarroako Aldizkari
        Ofizialean agertu beharko da akordioa, baita 15 egunez
        herriko iragarki taulan eduki ere. Ondoren, alegaziorik
        balego, aztertu eta behin betiko aprobazioa eman ahal
        izanen luke Herriko Etxeak.
        Literaturan sarituak
        Nafarroako Gobernuak urtero antolatzen duen
        literaturgintza eta dialektologia lehiaketetan, sari
        mamitsuak eskuratu dituzte goizuetarrek aurtengo edizioan
        ere. Horrela, OHOko 8. mailakoen artean, Josu Eskuderok
        lehen saria eraman du olerkien sailean, 50.000 pezeta
        eskuratuz. Ikasketa ertainekoen ikasleen artean, Eneritz
        Arozena bigarrena izan da dialektologian eta hirugarrena
        olerkian, 110.000 pezetako saria guztira. Olaia Lekuonak,
        berriz, 50.000 pezeta eskuratu ditu ipuingintzan
        lortutako hirugarren sariari esker. Nafarroako Gobernuko
        Hezkuntza kontseilaria den Javier Markotegiren eskutik
        jaso zituzten aipatutako sariak hiru goizuetarrek.
        Juan Apezetxea Perurena
        apeza herritarra Nafarroako euskararen Kontseiluko kide
        izendatu dute gure herrialdeko kultur munduko beste
        hainbat pertsonaiekin batera. Miguel Sanz gobernuburua da
        Kontseilu honen presidentea.
        
    



&nbsp;


    &nbsp;




    
        
            ARESO
        
        Ingurugiro
        programa bukatu du eskolak
        Azken
        ekitaldia Cabarcenora bidaia izan zen
        Herriko eskolak, irakasle, Guraso
        Elkartearen eta Nafarroako Gobernuaren laguntzaz
        garatutako Ingurugiro Programa berriki bukatu du.
        Iaz etxeko zaborra hartu zuten gaitzat, eta aurten
        berriz, erreka eta hau garbitzea. Erreka garbitzeko eguna
        bi zatitan gauzatu da. Lehenenik, eskolako haurrekin eta
        irakasleekin, eta bigarren fase batetan, sakonkiago,
        herriko guraso eta gazteekin. Garbi dago, gutxiago
        garbitzeko gutxiago zikindu. 
        Ahalegina haundia izan bazen ere, emaitza ere pozgarria
        izan zen. Merendua egin zuten Herriko Etxearen kontura
        eta ahalegina saritzeko, Cabarcenora txangoa egin zuten,
        jai giroan programari bukaera emanez.
        
    



&nbsp;



    
        
            LEITZA
        
        
            Ekainaren 24an
            epaitu dute Oskar Astibia herriko intsumitua
        
        Fiskalak
        hiru urteko kartzela zigorra eskatzen du
        Joseba
        AZPIROZ
        Mallo eta Amaia Gaztalaga eta
        Maribi Lana arduratuko dira aurtengo denboraldian
        igerilekuetaz. Sokorrista lanetan berriz, Esther Plaza
        arituko da. Goizeko 11etatik arratsaldeko 7ak arte
        bainatu ahal izanen da. Baina bainatzeaz gain izanen omen
        da denbora pasatzeko zer egina: mus edo marrazki
        txapelketetan parte hartu, herri liburutegiko liburuak
        irakurri, igerian ikasi, barrako itzalean freskatu edo
        goxo goxo lorentzori begira egon, besteak beste. Horiek
        denak egiteko eguraldiak lagunduko al du.
        Bake epaile berria hautatu beharra
        Leitzako bake epaile titularra eta ordezkoa
        izendatu zirenetik lau urte igaro direnez, berriz hautatu
        beharrak dira. Kargu hauek bete nahi izanez gero,
        iragarkia Nafarroako Aldizkari Ofizialean argitaratzen
        denetik hamabost eguneko epean Udaletxean izena eman
        beharko da.
        Zazpi udal langile
        INEM delakoaren dirulaguntzaz, Udalak zazpi
        lagun kontratatu ditu. Langile hauek bost hilabetez
        arituko dira honako obra hauetan: Zinema eta
        haurtzaindegia pintatu eta txukundu, Gorriztaran eta
        Leitzaran errekak garbitu eta txukundu, Exkibarreko
        txabola konpondu, kanposantuko hezurtokia konpondu,
        udaletxeko barne erreforma, zenbait bide moldatu eta
        aparkaleku eta parkeak egin, besteak beste.
        Iratxe
        Iratxe kontsumitzaileen bulegoko arduraduna
        uztailean zehar, 15ean bakarrik etorriko da.
        Lourdes Gogorzak
        eskuratu du Udaletxeko administrari
        laguntzailearen lanpostua, aurkeztutako 12 lagunetatik
        berak atera baitzuen puntuaziorik altuena. Bestalde,
        Gizarte Zerbitzuko Mankomunitateko gizarte langilearen
        lanpostua Virginia Erasok eskuratu zuen. Mankomunite
        honetako administrari laguntzailea aukeratzeko frogak
        berriz, uztailaren 21ean izanen dira.
        Iñaki Perurena
        &#145;Tito&#146;
        Osasuna Promesas ekipoaren
        entrenatzaile izendatu dute hurrengo denboraldirako.
        Hurrengo pausoa Osasuna entrenatzea. Eta lehenengo
        mailan, gainera&#133;
        Landako industrialdea
        Udalak, uztailaren 15a bitarteko
        epea ireki du, Landako industrialdean 100-150 metroko
        nabeak eraikitzeko prest daudenak izena eman dezaten.
        Gaur egun ezin dira horrelako nabe txikiak egin baina
        jendeak interesa azalduko balu, egin beharreko aldaketak
        egiteko konpromezua azaldu du Udalak.
        Oskar Astibia ekainaren
        24an epaitu zuten
        Ekainaren 24an epaitu zuten Oskar
        Astibia, Iruñeko Auzitegian. Dakizuenez, fiskalak hiru
        urteko kartzela zigorra eskatzen du. Sententzia laister
        aterako delakoan daude Oskar Etxera herri ekimenaren
        partaideak. Hurrengo berria ongi etorriarena izatea
        espero dugu. Argazkian, Oskar eta Igorren askatasunaren
        alde maiatzaren 17an egin eta bostehun lagunetik gora
        bildu zituen manifestazioa ageri da.
        
    





hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;

&nbsp;

&nbsp;









baztan





src="images/minitttipittapa.gif" alt="ttipi-ttapa" width="200"


1997-ko Uztailaren 3a-
209. zenbakia



    
        
BAZTAN
    



&nbsp; 

&nbsp;

&nbsp;

&nbsp; 



    
        
Kultur ekitaldiz betetako hilabetea
        izanen da uztaila
        
            Udako
            zinea eta Domingo Etxandi omentzeko erakusketa,
            bertzeak bertze
        
        Joseba
        IGARABIDE
        Uztailerako ekitaldi aunitz
        antolatu ditu Balleko Kultur Zerbitzuak.
        Dagoeneko hasi dira udako ilargipeko zine emanaldiak.
        Urtero bezala, Merkatu Plazan emanen dira, gaueko
        10,30etatik aitzinera.
        Asteartean Matilda filmea izan zen ikusgai. Ortzegunean,
        uztailak 3, Space Jam eskainiko dute. Uztailaren 8an
        Babe, el cerdito valiente; uztailearen 10ean Iparreko
        haizearen itzulera filmea euskaraz; uztailaren 15ean Mars
        Attacks eta uztailaren 17an, azkenik, Pulgarcita.
        Bertzalde, uztailaren 5etik 28ra zabalik egonen da
        Elizondoko Arizkunenea Kultur Etxean erakusketa berezi
        bat. Bertan, Domingo Etxandi kaikugile erratzuarrari hil
        ondoko omenaldia eskainiko zaio. Bere biografiaren berri
        jakiteaz gain, Telenavarrak utzitako bideoak ikusgai
        izanen dira eta Baztango artisauen lanak ere Kultur
        Etxean ikusi ahal izanen dira. Astegunez ohiko ordutegian
        eta asteburuetan ere zabalik izanen dira Kultur Etxeko
        ateak.
        ANFASek Baztanen
        erresidentzia zabaltzeko asmoa du
        Nafarroako Adimen-Urrikoen Senide
        eta Lagunen Elkarteak (ANFAS) urteko batzar orokorra eta
        besta burutu zuen Elizondon ekainaren 22an.
        Iazko kontuetan 2,8 milioi pezetako superabita izan zuen
        elkarteak (97,7 milioiko sarrerak eta 94,9 milioiko
        gastuak) eta 108 milioiko aurrekontua onartu zuen.
        Etorkizunerako asmoen artean, Tafalla, Zangotza eta
        Baztanen bertan erresidentziak egitea dago. Honela
        adierazi zuen Santi Aldako, Elizondoko alkate eta azken
        10 urteotan, herriko batzordearen lehendakaria denak.
        ONCEren laguntzak, 45 bat milioikoa, posible eginen luke
        proiektua. 
        Baztanen 70 gutxitu daude eta horietatik 23 Poskonea
        zentroan ari dira eta 50 elkartean sartuak daude.
        Gartzaingo hilketari
        buruzko epaiketa berriro zabaldu daiteke
        Duela hiru urte bi tiroz hil zuten
        Juan Jose Maiora Apezetxe gartzaindarraren familiak,
        sumarioa berriz zabaltzeko eskaria eginen du, lekukotasun
        berrien aurkezpena egin ondotik.
        Martxintorena baserrira Mª Nieves Dagerrerekin batera
        zihoanean Juan Jose hil eta emakumea zauritu zuten. Bere
        garaian, Paulino eta Manuel Ariztia anaiak eta honen
        emaztea, Begoña Etxegarai, atxilotu eta deklaratu zuten,
        baina torturak salatu ondotik, aske utzi zituzten.
        Epaiketa berriz zabaltzeko, proba berriak aurkeztu behar
        dira eta momentuz, bere egunean presentatutakoaz gain ez
        da bertzerik agertu &#150;eskopeta ere ez da
        azaldu&#150;. Halere, gartzaindarraren familiak eta
        abokatuak, inguruko baserrietakoen lekukotasuna nahikoa
        izanen dela uste dute.
        Liburu aurkezpena
        Ortziral honetan, uztailak 4, arratsaldeko
        7etatik aitzinera, Salvador Martin Cruz idazlearen Un
        viaje al Valle del Baztan liburuaren aurkezpena burutuko
        da Elizondoko Arizkunenea Kultur Etxean.
        Bularretako minbiziaren
        prebentziorako solasaldia eskaini zuen Saray
        erakundeak ekainaren 25ean.
        Margo erakusketa
        Ana Villoria iruritarraren margo erakusketa
        zabalik egonen da Iruritako batzarlekuan uztailaren 13a
        bitarte. Besta egunetan 12etatik 2etara eta astegunez,
        7,30etatik 9,30etara.
        Azpilkuetan
        ere Sanferminak ospatuko dituzte
        Jean
        Mixel Bedaxagar kantaria bezperan arituko da
        Ortzilarie,
        uztailak 4
        12etan txupinazoa. 9,30etan herria afaria Joxe
        Angel akordeolariaren animazioarekin.
        Larunbata, uztailak 5
        Arratsaldez eta gauez dantzaldia TRIKIMAILU
        taldearekin. Goizaldeko 6,30etan zinger-jatea. 
        Igandea, uztailak 6
        San Fermin Bezpera
        3,30etan mus txapelketa azkarra, herrikoendako. Arratseko
        7,30etan kantaldia: Jean Mixel BEDAXAGAR. Animazioa Angel
        Mari akordeolariarekin. 9,30etan ezkilen errepika.
        12etatik 4etara dantzaldia ANGEL MARIrekin.
        Astelehena, uztailak 7
        San Fermin eta Haurren Eguna
        11etan Meza Nagusia San Ferminen ohoretan. 12,30etan
        hameketakoa Modestoren animazioarekin. 4etan haurrendako
        jokoak eta txokoltea banatuko da. Arratsaldez eta gauez
        dantzaldia MODESTOrekin.
        Asteartea, uztailak 8
        10etan gosaria. 2,30etan zikiro jatea Joxe
        Angelen animazioarekin. 9,30etan afaria eta dantzaldia. X
        orduetan, &#145;Pobre de mi&#146;.
        Kasino kontzertuak
        Akitu da aurtengo rock kontzertu
        denboraldia Elizondoko Kasino ostatuan. Guzira 25 musika
        talde aritu dira eta udako atsedenaldiaren ondotik,
        urrian indarberrituak hasiko omen dira, datorren urteko
        ekaina arte. 
        Ikasturte bukaerako
        ateraldiak
        Erratzuko haurrak Arcasonneko ur-parke batera
        joan ziren. Amaiurko neska-mutikoak Miarritzeko hondartza
        eta akuariuma bisitatu zituzten. Iruritakoak, Guraso
        Elkarteak antolaturik, Zaragozako jolas-parkean izan
        ziren.
        Pegatina eta lelo lehiaketa
        Doike euskara taldeak antolaturiko pegatina eta
        lelo lehiaketan hamar lagunek parte hartu dute. Irabazlea
        Muskilda Eseberri elizondarra izan da.
        Ikastetxeen urtekaria
        Lekarozko Institutuak eta Elizondoko Lanbide
        Eskolak urtekaria karrikaratu dute. Guztira 850 ale
        banatu dituzte eta datorren urtean, oraindik hobekiago
        egiteko asmoa dute.
        Berrikuntzak Lekarozko
        Institutuan
        Lekarozko Institutuan, DBHn berrikuntzak izanen
        dira datorren ikasturtean. Klaseak irailaren 17tik
        ekainaren 17ra izanen dira, goiz eta arratsaldez.
        Asteazken arratsaldeaz gain, ortziral arratsaldean ere ez
        dute klaserik izanen. Halere 80 ikastordu gehiago izanen
        dituzte.
        Sendabelar ikastaroa
        Ekainaren 27an akitu zen. Banaz bertze hamabortz
        lagun aritu dira Laura Gurbindo irakaslearekin.
        
    




    
        
            &nbsp;
            
        
    



hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;









Saraldea





src="images/minitttipittapa.gif" alt="ttipi-ttapa" width="200"


1997-ko Ekainaren 19a-
208. zenbakia



    
        
SARALDEA
    



&nbsp; 

&nbsp; 

&nbsp;



    
        ZUGARRAMURDI-URDAZUBI
        
            Euskarazko
            eredua lehen aldiz ofiziala izanen da datorren
            ikasturtean 
        
        Gainera,
        aurten baino hiru ikasle gehiago izanen ditu eskolak
        Margari
        eta Koro
        Ekaina bukaeran eskolako berriak
        ditugu nagusi: Alde batetik datorren ikasturtera begira,
        haur kopurua ez dela jautsiko berri ezin hobea dugu, 2
        ikasle atera eta 5 berri sartzen baitira. Hunekin lotuta,
        datorren ikasturtean ofizialki Urdazubi-Zugarramurdiko
        eskolan D eredua ezarriko da. Orain arte ere, normalean
        euskarazko giroa bazen ere, berez ez zen hau ematen zen
        eredua. Horrela, hemendik aintzina Haur Hezkuntza osoa
        eta Lehen Hezkuntzako lehenengo mailakoak, erdaraz emanen
        dituzten lau orduetatik aparte, gainerakoak euskaraz
        emanen dituzte. Horrela erabaki zen maiatzaren 19an
        gurasoekin izandako bilera batean.
        Ikasturte bukaeran Zestoa eta Iesara
        Aurten ere ikasle guztiek kurtso bukaeran
        eskurtsioa izan dute. Alde batetik, Haur Hezkuntzako
        haurrak eta Lehen Hezkuntzako 1., 2. eta 3. mailakoak
        Zestoara joan dira hiru egun pasatzera. Han ia-ia denetik
        egin dute: ogia eta erroskilak prestatu, animaliak
        bazkatu, ur beroa zuen piszina batean bainu bat
        hartu&#133;
        Bertzaldetik, 2. mailatik DBHko 2. mailarateko
        neska-mutikoak Esako (Yesa) urtegira joan dira bela
        ikastera. Han Altsasuko 5. mailakoekin elkartu dira eta
        bela egiteaz aparte, gauza aunitz egin ahal izan dute:
        orientazio jokoak, pintura tailerrak&#133;
        
    



&nbsp;



    
        SARA
        
        Askatasunaren
        aldeko martxa uztailaren 15ean igaroko da
        Gaztetxeak
        ongietorria eginen dio
        Jacqueline
        eta Mixel
        «Euskal Herria, jaiki hadi eta
        eman hadi bidean» leloarekin hasten zen orain dela hogoi
        urte Euskal Herria zeharkatu zuen askatasunaren
        ibilaldia. 
        Geroztik gauzak aunitz aldatu balin badira eta urrats
        garrantzitsuak bete badira ere, Euskal Herriak bere
        burujabetasuna ez du oraindik lortu. Dei bat zabaltzen
        da, beraz, abertzale guzieri aurtengo askatasunaren
        ibilaldian parte hartzeko. 
        Hau ekainaren 28an Iruñeatik abiatuko da, uztailaren
        26an Gernikan amaitzeko. Uztailaren 15ean Saratik igaroko
        da eta Gaztetxeak ongi etorria eginen dio. 
        Oinetakoak ongi lotu eta atera bidera, ekitaldi hau
        sustengatzera!
        Egonaldia Arantzan
        Martxoaren 10etik 14erat Eskola Publikoko haur
        elebidun multxo batek egonaldi zoragarri bat egin du
        Hegoaldean, Arantzan.
        Udal Leku elkarteak, Elkar Hitz proiektuaren bidez
        antolatzen ditu bost egunetako egonaldiak, eskuaraz, Hego
        eta Ipar aldeko ikasleen artean. Sara eta Urruñako
        ikasleak, Arantzako 5. eta 6. mailakoekin elkartu ziren.
        Aña Mari Curuxet irakasleak erran digunez, arras
        interesgarria izan zen, «egunero ateraldiak baginituen,
        herritarren bizimoldea ezagutzeko. Herria arrunt
        eskualduna da eta zizelkari bat eta Maiz II. pilotari
        famatuarekin solastatu&#133; Haurrak loriatuaz itzuli
        dira. Milesker, Aterpeko Kontxi eta Luxiori».
        Opor usaina
        &#145;Larrun Ttiki&#146; udako
        haurtzaindegiak bere ateak uztailaren 7an idekiko ditu,
        beti bezala gaineko eskolako gela batean.
        Berri txarrak Parisetik
        Ekainaren 19an jakin zen Bixente
        Garzia saratarrari Pariseko Auzitegi bereziak 10 urteren
        zigorra emaiten ziola. Bixente 1990ean atxilotu eta urte
        eterdiz preso egon ondotik aske utzi zuten. Sei urte
        igaro ditu bizitzaren berritz eraikitzen eta egun bere
        adinik hoberenean argitik ilunperatu dute. Garai gogorra
        bizi du bai berak, baita bere familiak ere eta luze gabe
        sustengu talde bat muntatuko da era ezberdinen laguntzen
        ekartzeko gisan.
        Lezeetan zer berri?
        Lezetako buruzagiek gonbidaturik
        ekainaren 20an, 30 bat jendek neurtu ahal izan dute
        bertan egin diren antolakuntza eta moldakuntzen balioa.
        Egun hau Turismotik bizi direneri edo huntaz arduratzen
        diren pertsonei proposatu zitzaien.
        
    



&nbsp; 



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;










Hasierako orrialdea






    
        1997-ko Uztailak 17- 210. zenbakia
    




    
        
 
        
        
        rectangle=" (44,207) (251, 235)  heriotza.htm"
        rectangle=" (189,157) (299, 180)  aurreko.htm"
        rectangle=" (9,149) (73, 186)  kirolak.htm"
        rectangle=" (93,63) (201, 79)  idatzidigute.htm"
        rectangle=" (211,22) (299, 66)  herrizhe.htm"
        rectangle=" (3,35) (92, 62)  elkarriz.htm"
        rectangle=" (101,6) (186, 32)  erreport.htm"
        src="images/mapa.gif" border="0" width="300" height="247"


    


&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak





Aurtengo Bisitariak (1997-ko Urtarrilaren 1-az geroztik)






ttipi-ttapa

Herriko
Etxeko Plaza 1
31780 Bera (Nafarroa)

Tfnoa: 34-48-631188
Faxa: 34-48-631291

ttipi@encomix.es


    




Nafarroako Internet Elkartearen
 laguntzarekin egina: 
p@redestb.es













heriotzak eta ezkontzak





src="images/minitttipittapa.gif" alt="ttipi-ttapa" width="200"


1997-ko Uztailaren 17a-
210. zenbakia



    
        
EZKONTZAK-HERIOTZAK-JAIOTZAK
    



&nbsp; 

EZKONTZAK&nbsp; 



    
        
            Javier Jimenez
                Gabari eta Mª Teresa Andrés Maqueda,
                Zarrakaztelu eta Errioxakoa, uztailaren 7an.
            Jose Miguel Perez
                Apeztegia eta Mª Teresa Lopez Santxotena,
                Baiona eta Elizondokoa, ekainaren 28an.
            Miguel Jose
                Arozena Etxeberria eta Juana Mª Mitxeo Iriarte,
                Almandozkoak, ekainaren 28an.
            Pablo Arozena
                Garro eta Miren Itziar Fagoaga Irurtia,
                Leitzakoak, ekainaren 21ean.
        
        
    



&nbsp;

JAIOTZAK



    
        
            Rémi Errandonea,
                Sarakoa, errearoaren 11n.
            Olatz Martin
                Arregi, Doneztebekoa, ekainaren
                25ean.
            Iratxe Rekalde
                Organbide, Amaiurkoa, ekainaren
                14an.
            Imanol Azpiroz
                Goikoetxea, Iruritakoa,
                uztailaren 1ean.
            Ainhoa Nieto
                Satrustegi, Aresokoa, ekainaren
                19an.
        
        
    



&nbsp;

HERIOTZAK&nbsp; 



    
        
            Pierre Agerre,
                Sarakoa, uztailaren 3an, 86
                urte.
            Jon Bertiz Ibarra,
                Sunbillakoa, uztailaren 2an, 19
                urte.
            Mª Jesus Fdez.
                Izquierdo, Elizondon, ekainaren
                28an, 83 urte
            Antero Zubiri
                Etxandi, Anizkoa, ekainaren
                28an, 78 urte.
            Mª del Pilar
                Olivera del Rio, Elizondon,
                uztailaren 3an, 79 urte.
            Lorenza Iturriria
                Astiz, Lekarozkoa, uztailaren
                3an, 65 urte.
            Encarnación
                Agirre Inza, Elizondon,
                uztailaren 4an, 89 urte.
            Sebastian Tisón
                Laseca, Elizondon, uztailaren
                4an, 75 urte.
            Laura Goñi Goñi,
                Elizondon, uztailaren 1ean, 89
                urte.
            Marina Beret
                Perez, Leitzan, uztailaren
                18an, 96 urte.
            Marcelina Almandoz
                Larrain, Arantzakoa, ekainaren
                29an.
            Pilar Iribarren
                Arrieta, Urrozkoa, ekainaren
                28an, 89 urte.
        
        
    





&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;









erreportaia







1997-ko Uztailaren 17a-
210. zenbakia



    
        
ERREPORTAIA 
    







    
        
            Amaiurko
            borroka gogoan
            &nbsp;
            1522ko uztailaren
            19an burutu zen Amaiurko azken borroka. 1922an
            oroitarria eraiki zen eta bederatzi urte beranduago
            dinamitaz bota zuten. 1982an, azkenik, oroitarri
            berritua inauguratu zuten bigarren aldiz. Beraz,
            borrokaren 475. urteurrena, lehen oroitarria egin
            zeneko 75. urteurrena eta bigarren inaugurazioaren
            15. urteurrena ospatuko da igande honetan, Gaztelu
            elkarteak eta Amaiurko herriak antolatuta. Nafarroako
            independentziaren azken defendatzaileei omenaldia
            eskaini nahi zaie, bidenabarkoan euskaldunen memoria
            historikoa iratzarriz, «pentsatzen dugulakoz
            Nafarroaren pasarte historiko garrantzitsua izanik,
            ez zaiola eman behar bezainbateko aipamena»
            antolatzaileen ustez.
            G
aztelako Errege Katolikoen indarrek,
            Albako Dukea buru zutela, 1512ko uztailean inbaditu
            zuten Nafarroako Erresuma, nafar erregeei legezkoa
            zitzaiena kenduz eta Gaztelako Koroari erantsiz.
            Cisneros kardenalaren aginduz, Catalina de Foix eta
            Juan de Albret Nafarroako erregeak kanporatu
            zituzten. Bidenabarkoan, moralki, inbasioa bultzatu
            zuen kardenalak, sekulan sobera argitu ez zen Aita
            Sainduaren bula baten bidez.
            Konkista militarrak iraunen
            duen hurrengo hamar urteetan, independentziazale
            nafarrek zenbait saiakera eginen dituzte lurraldea
            berreskuratzeko. Azkenekoa, 1521ean eta lurralde
            guzia berreskuratzea lortu zuten. Gaztelako
            ejerzitoak bere indar guziak Nafarroan pilatu zituen
            eta Noaingo borrokan garaitu zituzten nafarrak eta
            beraien aliatuak. Milaka hildako izan ziren. Halere,
            oraindik berrehun nafarrek osatutako taldea Amaiurko
            Gazteluan gotortu zen. Tartean zeuden Xabierko San
            Frantziskoren bi anai, Migel eta Juan de Jatsu. Denak
            Medranoko Jaime Velaz jaunaren gidaritzapean.
            Urtebetez tinko eta sendo eutsi zioten gaztelar eta
            beaumontiar armaden erasoei, jatekorik eta
            laguntzarik gabe kapitulatu behar izan zuten arte.
            Iruñeko gartzelera preso eraman zituzten guziak, eta
            bertan pozoindurik hil ziren Jaime Velaz eta Luis
            bere semea. Gaztelua, zimentu eta guzi, suntsitu
            zuten.
            «Arras jende gutik
            ezagutzen du historia»
            Honeraino gertaera historikoa.
            Aste hondar honetan ospatuko diren ekitaldien
            antolatzaileek beraiek onartzen dutenez, «arras
            jende gutik ezagutzen du, ezta amaiurtarrek beraiek
            ere. Ez daukagu historia barneratua». Euskaldunon
            memoria historikoa iratzartzea da, hain zuzen,
            beraien helburuetako bat. «Nafarroaren eboluzio
            historikoan hainbertzeko garrantzia izan zuen Noaingo
            gatazkaren jarraipena eta atal haren bukaeratzat jo
            genezake. Nahiz eta ondorio erabakiorrenak Noain eta
            Eskirotzeko sarraskietan gertatu, Amaiurkoak
            izugarrizko karga testimoniala gordetzen du, gaztelar
            osteen aurrean etsitu zuen azken gotorlekua izan
            zelako», Juan Mª Aleman eta Pello Etxeberriaren
            arabera. Aldez aurretik galdutzat jo zitekeen borroka
            hura «ideologikoa» izan zen, antolatzaileen ustez.
            «Erresumaren lurraldetasuna eta burujabetasuna
            defendatzen zen. Bertzalde, Nafarroako erregearen
            zilegitasuna eta gudarien leialtasun, ohore eta
            duintasuna salbu gelditzen ziren, ez zutelako
            onartzen gaztelar erregetza. Elementu guzi hauek,
            korapilaturik, baldintzatzen zuten 200 gudari haien
            grina. Egoera larri haren aitzinean bizitza emateko
            prest zeudenak, benetan leiendako heroiak bihurtu
            direla erran dezakegu». 
            Guzti hau, besta giroan
            gogoratuko da asteburuan Amaiurren. Xedea oroitarrian
            ageri dena izanen da: «Nafar askatasunaren alde
            Amaiurko etxarrian borroka egin zuten gizonei betiko
            argia». 
            &nbsp;
            EGITARAUA
            Uztailak 19
            Arratseko 9etan Solasaldiak:
            Patxi Larrion eta Pedro Mª Esarte.
            Uztailak 20
            10,30etan Herriko plazan
            elkartzea eta kalejira. Txalaparta oroitarriaren
            kaskoan.
            11etan Gazteluan meza eta
            oroimenezko ekitaldia.
            Bertsolariak: Mikel Altzuart,
            Bittor Elizagoien, Laka
            Hitzaldia: Jimeno Jurio
            12,30etan Dantzariak,
            mutildantzak&#133;
            2etan Bazkaria (300 lagun
            espero dira). Bazkalondoan, Laka eta Etxamendi
            abeslariak eta Joxe Angel eta Christian soinulariak
            arituko dira.
            &nbsp;
            Juan Mª
            ALEMAN eta Pello ETXEBERRIA 
            Ekitaldien
            antolatzaileak
            «Gaztelu mendiko
            oroitarria euskal askatasunaren sinboloa bihurtu da»
            1922an oroitarri bat
            eraikitzearen aldeko ekimenak sortu ziren, nola
            eraman zen aitzinera asmo hura?
            Lehen proposamenak Juan de
            Iturralde y Suit eta Arturo Kanpionengandik sortu
            ziren 1908an. Urte batzuk beranduago, 1920an, Julio
            Altadill, Nafarroako Monumentu Batzordearen buru
            zenaren proposamenez Diputazioak proiektua onartu
            zuen. Prentsak, orohar, bat egin zuen ekimenarekin.
            Diru bilketa eskearen bitartez egin zen eta Nafarroa
            eta bertze hiru herrialdetako Diputazioek eta hainbat
            herrietako udal, elkarte, ikastetxe eta ospeko
            jendeek eskaini zuten dirulaguntza. 1921an Victor
            Praderak sua piztu zuen hitzaldi batean, traidoreak
            omendu behar ote zituzten galdetzerakoan. 1922an izan
            zen, halere, inaugurazioa. 1931n, oroitarria
            suntsitua izan zen, inoiz argitu ez den ekintza
            izanik, baina garbi dago Praderaren eztenkadek
            eragina izan zutela erizpideak nahasterakoan.
            Eta gero berreraikitzea.
            Nola izan zen prozesua?
            Ekimena herriko gazte talde
            batengandik sortu zen, 1976ko Baztandarren
            Biltzarrean karroza erreibindikatibo bat ateraz.
            Aitzinetik, laguntzak, aholkulariak, teknikoak
            bilatzen joan ginen eta 82an gauzatu zen oroitarri
            berria, lehengoaren probextu zitezkeen harriak
            erabiliz.
            Zer irudikatzen du gaur
            egun oroitarri horrek?
            Batzutan gertatzen da ekintza
            batek kontrako eragina izaten duela eta hori da bota
            zutenean gertatu zena. Prentsak egindako salaketen
            bidez ia ezagutzen ez zen xokoa sekulako oihartzuna
            hartuz joan da eta gaur egun, historia ezagutuz joan
            den neurrian, Gaztelu mendian dagoen oroitarria
            euskal askatasunaren sinbolo bat bihurtu da. Hainbat
            erakunde, karrikek&#133; bereganatu dute Amaiur
            izena, harrotasun haundiz.
            &nbsp;
            Juainas PAUL
            Historialaria
            Independentzia, Euskal
            Herria&#133; hitz potoloegiak garai haietarako
            Gaztelu bat. Gotorlekua. Erdi
            Aroa bukatutzat eman da. Aro Modernoaren hasieran
            gaude. Estatu handiak sortzen ari dira: Frantzia,
            alde batetik; Espainia, bestetik. Nafarroa, erdian
            eta biekin harremandurik. Baina Nafarroa ez da bat.
            Herriak agintarien politika jasaten du. 
            Politikoak &#150;jauntxo
            feudalak orduan&#150; eta erregeak, berriz, euren
            interesak aldarrikapen politiko-erlijiosoaz estaltzen
            dituzte, gerrarako deiak hedaturik. Agramontesak eta
            beaumontesak 1450.az geroztik, gutxienez, borrokan
            dira. Barne eztabaida dugu: nork agindu, manatu eta
            hurrupatuko duen erreinua.
            Erret boterea ahula da,
            frantses jatorriko dinastiak Vianako Printzea eta
            bere aitaren arteko gudaren heredentzia jaso baitu.
            Jauntxoen laguntza eskuratu beharko dute, ohoreak eta
            pribilegioak areagotuz. Talde bakoitzak kanpo
            aliantzak bilatzen ditu.
            Gaztelarrak indartsu daude.
            Errege Katolikoak batasun antzeko batean bildu
            dituzte Aragoi eta Gaztela. Beaumontesei haiek
            eskaintzen duten bidea, posibilitate ekonomikoak eta
            etsaien suntsipena interesatzen zaie. Irabazle
            suertatuko dira.
            Agramontesak, euren aldetik,
            Frantziarekiko lotura handiagoak dituztelarik,
            agintean zen dinastiarekin bat eginen dute.
            Galtzaileak suertatuko dira eta, ondorioz, Nafarroako
            zatiketa gauzatuko da.
            

                
                    
Independentzia,
                    euskara, Euskal Herria&#133; hitz potoloegiak
                    dira, garai haietarako.
                
            
            
        
    
    




hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;























































elkarrizketa





src="images/minitttipittapa.gif" alt="ttipi-ttapa" width="200"


1997-ko Uztailaren 17a-
210. zenbakia



    
        ELKARRIZKETA
        
    






&nbsp;

&nbsp;

Ramón
APEZETXEA: San Martin
eskola zeneko zuzendaria

&quot;Hezkuntza
erreformarekin zona hau arras pobretua geldituko da&quot;

Testua:
Asier GOGORZA

Argazkia:
Karmele TOLOSA

&nbsp;



    
        

            
                DATUAK:
                
                    Ramón Apezetxea,
                        Oronozko San Martin eskolaren sortzaile
                        izan zen Juan Bautista Irazoki apezarekin
                        batera.
                        
                    Azken 23 urteetan
                        zuzendari lanak egin ditu Goizuetan jaio
                        baina egun Almandozen bizi den apez
                        honek.
                        
                    Orain, Logse
                        erreformaren ondorioz zentrua behin
                        betikoz itxi egingo dute.
                        
                    San Martin eskolan
                        1.200 ikasle baino gehiagok estudiatu
                        dute urteotan.
                        
                    Oihangintza,
                        sukaldaritza, edo mekanika bezalakoak
                        ikasteko Iruñearaino joan beharko da
                        hemendik aitzinera.
                        
                
                
            
        
        &nbsp; 
        Erreforma dela eta
        aurten desagertuko omen da San Martin eskola.
        Bai; Logse delakoren ondorioz
        Nafarroa guzian FP1 edo lanbide eskola zena kendu dute
        eta guk hori ematen genuenez, heldu den kurtsotik
        aitzinera ez da klaserik emanen. Guk hostalaritza,
        oihangintza, mekanika eta horrelako ikasgaiak ematen
        genituen; aste bat eskolan eta hurrengoa etxean praktikak
        eginez, bainan orain sistema hori kendu dute, eta
        praktikak enpresatan egin beharko dira nahitanahiez. 
        Zenbat urtez
        funtzionatu du eskolak?
        Orain dela 23 bat urte hasi genuen
        proiektua bi apezen artean, Juan Bautista Irazoki eta
        nerone. Ikusi genuen hemengo neska-mutikoak herriko
        eskolan bukatu eta etxean gelditzen zirela, lana zela,
        gogorik ez zela&#133;Eta uste genuen lanerako
        prestakuntzarik gabe geldituko zirela, eta herrietako
        bizitza ere pobretuko zuela horrek.
        Zenbat ikasle pasa dira
        denetara San Martin eskolatik?
        1.200 ikasletik goiti izan ditugu.
        Forestala ematen hasi ginenetik, gehienak kanpokoak.
        Niretzat inportanteena da 1.200 hoietako gehien-gehienak
        deus egin gabe geldituko zirela, eskola honengatik eta
        ibili garen bezala ibili garelako ez balitz. 
        Nola finantziatzen zen?
        Hau zentro kontzertatua zen, hau
        da, pribatua; laguntza parte bat Nafarroako Gobernuak
        ematen zuen, gero ikasleek pagatzen zutena
        (erresidentzia), eta udan koloniekin lan eginez ateratzen
        genuenarekin moldatzen ginen nolabait. Irakasleen
        soldatak eta zentrua finantziatzeko 3 milioi soilik eman
        ziguten iaz. 
        Nola ikusten duzu orain
        zonaldean gelditzen den ikasketa eskeintza?
        Erreformarekin zona hau arras
        pobretua gelditzen da. Orain arte 12 espezialidade edo
        gehiago ematen genituen hemen. Orain forestala eta
        agropekuaria egiteko Atarrabiara joan beharko da. Baina
        nola joanen dira ikasleak hango erresidentzira hilabetean
        45.000 pta kobratzen badute, guk urteko 66.000 eskatzen
        genuen bitartean? Nik esan nien Gobernukoei fabrika edo
        tailerretako lanei bakarrik begiratzen dietela, eta
        hemengo errealitatea ez dutela kontutan hartzen. Jakin
        nahi nuke zer eginen den eskola hauek desagertzera,
        inguru honetan dena basoa, lurra eta azienda izanik&#133;
        
        
            
                &quot;Jakin
                nahi nuke zer eginen den eskola hauek
                desagertzera, inguru honetan dena basoa, lurra
                eta azienda izanik&#133;&quot;
            
        
        
    





hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;









herriz-herri





src="images/minitttipittapa.gif" alt="ttipi-ttapa" width="200"


1997-ko Uztailaren 17a-
210. zenbakia



    
        
HERRIZ HERRI
    



&nbsp;

KAZETARITZA



Bortziriak



    
        Arantza, Bera,
        Etxalar, Igantzi, Lesaka. 
        
    



Malerreka



    
        Beintza-Labaien,
        Bertizarana, Donamaria, Doneztebe, Elgorriaga, Eratsun,
        Ezkurra, Ituren, Oitz, Saldias, Sunbilla, Urrotz,
        Zubieta. 
        
    



Leitzaldea



    
        Arano, Areso,
        Goizueta, Leitza. 
        
    



Baztan



    
        Baztan. 
        
    



&nbsp;
Saraldea

Sara, Urdazubi, Zugarramurdi. 

&nbsp;



&nbsp;



    
        
            KAZETARITZA
        
        Komunikabideen
        berrikuntzari emandako saria eskuratu du ttipi-ttapak
        Rikardo
        Arregi Kazetaritza Sariaren IX. edizioan
        &nbsp;
        Andoaingo Udalak bederatzigarren
        urtez antolatutako Rikardo Arregi Kazetaritza Sarira
        aurkeztutako 208 lanen artean, «Komunikabideen
        berrikuntza» ataleko saria eskuratu du ttipi-ttapak,
        euskal prentsan Interneteko edizio elektronikoa osatu
        duen lehena izateagatik. Entzun! musika aldizkariari ere
        sari bera eman diote, euskararentzat esparru hori
        irabazteagatik.
        Sari banaketan aipatutakoaren
        arabera, «hedabideetako lana euskaraz burutzeko
        berrikuntzarik handiena eta eraginkorrena egin duenari
        eman diote». Aurtengo saria ex aequo ematea erabaki du
        epaimahaiak aho batez, bi enpresa desberdinek bi alor
        desberdinetan «euskarari eman diotelako behar zuen
        tornuia».
        Ttipi-ttapa izan da euskarazko
        prentsaren munduan, ez argitalpenaren zati batekin baizik
        eta aldizkari osoarekin, aldizkariko informazio
        guztiarekin alegia, edizio elektronikoa Internet sarean
        eskaini duen lehena. 1996ko uztailaren 5ean hasi zen
        aldizkari hori Interneteko edizioa argitaratzen. Modu
        horretara, epaimahaiaren ustez, «euskal prentsa
        amaraun-mundu berrian sartzeko bidea ireki du
        ttipi-ttapak: nolabait esateko, aldizkari nafarrari zor
        diogu euskal kazetaritza amaraunean, Interneten, sartu
        izana. Eta ahaleginak neurtzea egoki ez ezik bidezkoa ere
        badenez, azpimarratzekoa da toki aldizkari bat izatea
        urrats hau ematen lehena gure artean».
        Entzun! eta ttipi-ttaparen lanari
        esker, euskararen erabilerarako mundu berriak eskuratu
        ditugula uste du Rikardo Arregi Sariko epaimahaiak.
        Laugarren saria
        aldizkariarentzat
        ttipi-ttapa lehen aldiz karrikaratu
        zenetik 1981ean, oraingo hau da jaso duen laugarren
        saria. 1990ean Iruñeko Zaldiko Maldiko elkarteak emanik,
        Lamien Urrezko Orrazia izeneko saria eskuratu zuen,
        «Nafarroako eskualde euskaldunean eginiko lana,
        aldizkaria herri eta txoko guzietara ailegatzen baita»
        eta «hiruhilabetekaria hamabostekaria bihurtuz eginiko
        hobekuntza» saritu zen.
        1991ko abenduan, Arkupeak
        Erretiratu eta Adintuen elkarteak ere saritu egin zuen
        aldizkaria, «euskararen alde egindako lana» eskertuz.
        Berrikiago, 1995eko abenduan,
        «herri prentsako erreferentzia nagusietako bat den eta
        Nafarroako eskualde oso bati bizi berri bat eman
        diolako» prentsa idatziko Argia saria eskuratu zuen
        ttipi-ttapak. Eraberean, hamabostekariak «euskarazko
        irakurleak ia deusetik sortzeko apostua egin duela»
        zioen Argiak.
        
    



&nbsp;



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









bortziri





src="images/minitttipittapa.gif" alt="ttipi-ttapa" width="200"


1997-ko Uztailaren 17a-
210. zenbakia



    
        
BORTZIRIAK
    



&nbsp; 



    
        
            &nbsp; 
            &nbsp;
        
    
    

        
            
                BERA
            
            Uztailaren
            25 eta 26an ospatuko dira Santiago bestak Alkaiagan 
            Ortziral
            eta larunbatean hainbat ospakizun izanen dira
            Asier
            GOGORZA
            Astehondar honetan ez,
            hurrengoan ospatuko dira Alkaiagako bestak, Santiago
            egunean hasita. Ortziral goizeko mezarekin abiatuko
            dira ospakizunak; ilunabarrean Gure Txokoako
            dantzariek urteroko erakustaldia burutuko dute, eta
            gero &quot;Bera&quot; trikitixa taldeak alaituko ditu
            bazterrak. Arratseko 12tan, berriz, Kristina eta
            Amaiaren txanda etorriko da. Biharamonean,
            haurrentzako kalejira eta haur jokoak eginen dira
            arratsaldeko 6etan, eta auzokoek afari koxkor bat
            eginen dute ondoren. 11tan hasiko den dantzaldia eta
            geroko rock jaialdiarekin emanen zaie akabera bestei.
            Peñen arteko futbito
            txapelketa aste honetan abiatu da
            Pasa den astelehen honetan
            (uztailak 14) hasi da Berako peñen arteko futbito
            txapelketaren 3. edizioa. Aurtengoan 14 taldek eman
            dute izena (azkeneko momentuan bat edo bertze gehiago
            apuntatu ez bada bederen) eta kanporaketa sistema
            iazkoaren gisakoa izanen da. Finala abuztuaren 1ean
            jokatuko da, Baietz peñakoek adierazi digutenez.
            Erran behar dugu aurten ere koadrila horretako
            lagunen artean antolatu dutela txapelketa hau, eta
            Berako Udalak diruz lagundu duela. 
            Partiduak arratseko 8etan
            izanen dira, herriko polikiroldegian. 
            Gure Txokoak kultur
            hilabetea antolatzeko dirulaguntza jaso du 
            Mugaz bi aldetako herriek
            antolatu ohi duten kultur hilabeteak &quot;Herriak
            eta Hiriak&quot; izena hartuko du aurtengoan.
            Abenduan ospatzekoa da eta hainbat ekitaldi egiteko
            asmoa dute, hitzaldiak, literatur lehiaketa,
            kontzertuak&#133; 
            Aurten Zugarramurdiko Akelarre
            Elkarteak parte hartuko ez badu ere, Sarako Etxola,
            Azkaingo Altxa Lili, Berako Gure Txokoa eta Etxalarko
            Altxata elkarteak ariko dira antolaketa lanetan.
            Horretarako, Akitania-Euskadi-Nafarroa laguntza
            fondoak Gure Txokoari 455.000 pezetako dirulaguntza
            eman diola aipagarri da.
            500 bat lagun elkartu
            ziren uztailaren 5eko manifestaldian
            Bortzirietako 42 elkartek
            egindako deialdiari erantzunez, ehundaka lagun
            hurbildu zen Berarat manifestaldi isilean parte
            hartzeko asmoz. Agerratik Altzateko plazara eginiko
            ibilaldian zehar, Herri Ekimena osatzen duten
            taldeetako ordezkariek txandaka eraman zuten
            pankarta, argazkian ikusten ahal denez. Protestaldia
            akitu baino lehen komunikatu baten irakurketa egin
            zen, presoen egoera salatu eta lehenbailehen Euskal
            Herrira ekar ditzaten eskatuz. 
            Musika eskolan 
            klaseak ematen zituzten 5
            irakasleri kontratua akitzen zaiela eta, deialdi
            publikoa argitara atera dute. Tronpeta, txistu,
            kitarra, perkusioa eta klarinete-saxoko klaseak
            emateko hautagai gisa aurkezten direnek uztailaren
            27a baino lehen egin beharko dute eskaria, eta
            oposaketak irailean izanen dira. Bertzetik, erran
            aurtengo ikasturtean 170 ikasle aritu direla Musika
            Eskolan, 8 irakasleren aginduetara. 
            Basket 3x3 
            txapelketa antolatu dute
            polikiroldegiko arduradunek. Partidu guziak
            abuztuaren 1eko arratsaldean jokatuko dira,
            polikiroldegiaren barrenean hiruzpalau partidu
            denbora berean jokatzeko aukera baitago. Izena eman
            nahi dutenek bertara agertu edo telefono honetara
            deitu beharko dute: 630215 
            Mendi garbitze
            lanak eginen dituzte aurtengo
            udan Arregi izeneko parajean. Horretarako, Nafarroako
            Gobernuak eta INEMek akordio bat sinatu dute
            langileak kontratatzeko. Berriki oihanberritu diren
            zatietan sasiak kentzea izanen dute helburu nagusia. 
            
        
    
    &nbsp;




    
        
            LESAKA
        
        
            Urbasako
            Natura Eskolan kanpaldia egin dute Tantirumairu
            ikastolakoek
        
        &#145;Gure
        Bazterretako bizia&#146; proiektuaren barnean
        Aitor
        AROZENA
        Tantirumairu ikastolako
        neska-mutikoek aurtengo kanpaldia «Gure bazterretako
        bizia» berrikuntza proiektuaren iharduera izan denez,
        Urbasako Artelaz Natura Eskolan gauzatu dute, bortz
        egunez. Proiektu honek Akitania-Euskadi-Nafarroako
        fondoen dirulaguntza jaso duenez, egonaldiaren prezioa
        19.817 pezetatik 10.000 pezetara jeitsi da. Hortaz gain,
        Nafarroako Ingurugiro sailetik ikastetxeak proiektu
        horrengatik jaso duen dirulaguntzari esker, ikasleek
        ordaintzeke dutenari 1.500 pezeta kenduko zaizkie.
        Bertan garatu dituzten unitate
        didaktikoak paisaiaren irakurketa (gailur batera igoz
        bertatik ikusten den paisaia aztertu), paisaia karstikoa
        (ibilaldietan dolinak, lapitzak, leizeak, kobazuloak
        bilatu), gizakiaren presentzia Urbasan historian zehar
        (historiaurreko monumentoak, karobiak, galtzadak,
        artzain-txabolak, kanpina&#133; guziak identifikatu eta
        garai historiko batekin erlazionatu), uraren zikloa
        naturan (urak eragindako erliebearen elementubat ikertu
        dute, kobazuloa) eta landaretza (Urbasako mendizerraren
        zuhaiztia 22 espezie desberdinetaz osaturik dago, guziak
        desberdindu eta basoaren ekosistema ulertu dugu iharduera
        honen bidez) izan dira.
        Beraz, kanpaldian ongi pasatzeko
        aukera izateaz gain, ikasteko baliagarria ere izan zaie
        eskurtsio hau Tantirumairukoei.
        Guttiago gelditzen da
        1998ko Sanferminetarako
        Aurtengoz joan zaizkigu Sanfermin
        bestak. Egun nagusian eta peñen egunean eguraldi bikaina
        izan genuen eta beti bezala, Onin erreka ingurua izan
        genuen bestaren ardatza. Bestak ofizialki hasi baino
        lehen eta akautu ondoren ere, hainbat bisitari izan dira
        herrian, asteburua probextuz. Besta egiteaz gain, hainbat
        ikuskizunetan parte hartzeko aukera izan da.
        Dimisio eskaera 
        HBko udal taldeak alkatearen eta
        Etxebeste zinegotziaren dimisioa eskatu du idatzi baten
        bitartez. Beraien ustez, Dendarinea inguruan (garai
        bateko zabortegia) egindako bi espedientetan ez dute ongi
        jokatu eta beraien karguaz baliatu omen dira.
        Bittiriako pilota
        txapelketa
        Juanjoxe Irazoki eta Aitor
        Mitxelena dira lehen aldiz jokatu den txapelketa honetako
        txapeldunak, finalean 22-18 irabazi baitzieten Jorge
        Etxepeteleku eta Pitxurriri. Hemezortzi bikote aritu dira
        jokoan. 
        Zinegotziaren kargu uztea
        Justo Agirretxe, PNVko zinegotziak,
        bere kargua utzi du. Bere azken ekitaldi publikoa,
        Sanfermin egunean bandera dantzatzea izan zen. 
        
    




    
        
            &nbsp; 
            &nbsp;
        
    




    
        
            ETXALAR
        
        
            Zugarramurdi
            eta Baztanerako bidea konpondu nahi du Udalak
        
        Bi herri
        horietako udalekin batera egin du eskaera
        Pello
        APEZETXEA
        &nbsp;
        Bidea moldatzeko dirulaguntza
        eskatu du Etxalarko Udalak, Baztan eta
        Zugarramurdikoarekin batera. Denbora berean, honako hau
        adierazi ere egin du, bide horren zainketa bere gain
        hartzen duela Udalak, eta ez duela Gobernuaren eskuetan
        utzi nahi. Hori bai, baldin eta Gobernuak dirulaguntzak
        oraingo gisara banatzen baditu.
        35 arjentinar izan ditugu
        bisitari
        La Platako Eusko Etxean biltzen
        diren euskaltzaleek antolatu zuten bidaia. Helburua,
        Euskal Herria ezagutzea. Ekainaren bigarren erdialdiko
        egunak hortan aritu dira. San Pedro egunean Etxalarren
        egon ziren, Stella Iturbideren eskutik.
        Herriko Etxe zaharreko
        konpontze lanak hasiak dira
        Barren hustutzea burutua dute
        dagoenekoz. Orain proiektua dute egin beharra, eta
        lehiaketa publikora dei egin, teilatua berritzea, paretak
        berriztatzea eta barrengo partizioa aitzinera eramateko,
        sosaren arabera. Udalak onetsitakoa eta Gobernuak
        emandakoarekin, hamasei bat milioi denetara, ez baita
        gastu osoa estaliko. 
        Jauregieta auzoko bazkaria
        Uztailaren lehen igandean, 30-35
        lagun bildu ziren Mendialdea etxeko zelaian jarritako
        mahaien inguruan urtero egiten den auzoko bazkarian.
        Argiñeneko Jose Mari zuten bildots-erretzaile, eta
        Elizelaiko Jabier kordeona jotzen. Gero berendu-afaria.
        Dirulaguntza 
        Altxata Kultur Elkarteari 250.000
        pezeta eman ditio Udalak, 1996ko defizita estali eta
        1997ko ekitaldietarako.
        Bideak hobetzeko
        Bideak hobetzeko 19 milioi eta
        erdiko lanak, Arkaitza enpresari eman dizkiote. Injeniari
        bat hartu du Udalak obrak ikusi eta kontrolatzeko. 
        Pilota txapelketa
        24 haurrek hartzen dute parte,
        palaz eta eskuz, Andremarietan akautuko den txapelketan.
        Sei urtetik hamabi artekoak, neska eta mutiko, Joxe Mari
        Arburuaren gidaritzapean.
        Ttorttoila ehizia
        Abuztuan hasiko den ttorttoila
        ehizirako baldintzak hauek izanen dira: zozketan parte
        hartzeko 200 pezeta ordainduko da, postua, berriz, 350
        pezeta eguneko.
        
    




    &nbsp; 
    &nbsp; 




    
        
            IGANTZI
        
        &nbsp;
        Lasto
        altxatzen Eduardo Eugi berriz ere Nafarroako txapeldun
        atera da
        Franzisko
        Mitxelena eta Eugenia Lasaga omendu ditu Arkupeak
        elkarteak
        Patri
        ARBURUA
        Franzisko Mitxelena eta Eugenia
        Lasaga izan dira Arkupeak Elkarteak joan den hilabetean
        Donezteben ospatutako jaialdian omendu dituen igantziar
        bakarrak. Zerunetako bikoteak urrezko ezteiak betetzen
        ditu aurten. Zorionak eta aunitz urtez.
        Mountain bike
        Uztailaren 19 eta 20an Gironan
        jokatuko diren estatuko txapelketetara joateko aukeratu
        ditu Nafarroako Federazioak Warsteiner-Biltoki bizikleta
        taldeko Asier Apezetxea, Xabi Telletxea eta Santi
        Iturbide. Lan zaila izanen dute bertan, baina
        esperientzia polit hori ez die inork kenduko. Animo!
        Eta bizikletaz ari garenez, bertze
        igantziar batzuk eginikoa ezin aipatu gabe utzi. Aste bat
        behar izan dute Txopeneko Felipe, Salba eta Joxean
        Lizardik Nafarroatik Santiago arteko bidea bizikletaz
        betetzeko. Uztailaren hasierako egunetan egin zuten
        bidaia eta gurasoak eurekin izan zituzten laguntzeko,
        hauek furgonetaz, noski.
        Gazteentzako lokala
        Igantziko Biltoki Elkarteak eskaera
        egin dio Udalari gazteentzako lokal berri bat bilatzen
        laguntzeko. Azkeneko plenoan solastu ziren gai honi buruz
        eta elkarlanean eramateko baiezkoa eman zieten Udalekoek
        Biltokikoei.
        Antonio Lizardi 
        Epearen barrenean inork izenik eman
        ez zuenez, Udalbatzak aho batez izendatu zuen bake-epaile
        Antonio Lizardi. Jose Luis Zelaieta, berriz, ordezkoa
        izanen da. 38 laguneko behin-behineko zerrenda onartu du
        bertzalde administrari lanposturako lehiaketan parte
        hartzeko.
        Igantziarrak nagusi
        Nafarroako lasto altxatze txapelketan
        Eduardo Eugi dugu aurten ere
        Nafarroako txapeldun lasto altxatzen, uztailaren 5ean
        jokatu ziren txapelketetan 15 altxaldi bi minutuz egin
        eta gero. Iaz baino bi altxaldi guttiago egin zituen,
        baina, dena erran behar da, arau berriekin goitiago
        altxatu behar zuten fardoa. Bere ondotik gelditutakoak
        ere igantziarrak ditugu; Iñaki Bereau, Xabier Sein eta
        Luis Mª Zelaieta. Ez da nolanahikoa Elustako harrobia.
        
    




    
        
            &nbsp; 
            &nbsp;
            &nbsp;
        
    




    
        
            ARANTZA
        
        &nbsp;
        Ekaitza
        elkarteak antolatzen duen pilota txapelketa larunbatero
        jokatzen ari da
        Herriko
        pilotariek osatutako 20 bikotek hartzen dute parte
        Elixabet
        eta Garbiñe
        Egun hauetan jokatzen ari da
        Ekaitza Elkarteak urtero antolatzen duten pilota
        txapelketa. Adin guzietako 20 bikote daude,
        benjaminetatik hasi eta afizionatuetara, eta
        partehartzaile guziak aranztarrak dira. Izan ere,
        pilotarako zaletasun edo afizioak ez baitu beheiti egin
        gure herrian. 
        Larunbatero larunbatero egiten
        dituzten partiduetatik aterako dira finalistak, eta hauek
        herriko bestatan jokatu beharko dituzte norgehiagoka
        erabakiorrak.
        Goitian erran dugun bezala Ekaitza
        elkartea ari da txapelketa hau antolatzen, baina horretaz
        berexiki arduratzen den kirol komisio bat badago; Juanjo
        Madariaga eta Imanol Iturriak osatzen dute komisio hori.
        Aterpen euskara ikasten
        Azkeneko urteotan gertatu den
        bezala, aurten ere Aterpeko barnetegira jende multzo
        haundi xamar bat etorri da euskara ikasteko asmotan. Pasa
        den astean Euskal Herriko hainbat lekutako 46 lagun
        ailetu ziren, eta uztaila akabera arte gelditzeko
        intentzioa omen dute. Hala ere, hauek joaterakoan bertze
        talde bat etorriko da, abuztu osoa pasatzera. 
        Bake epaile berria
        Orain arte bake epailea zen Lorenzo
        Telletxea Sansiñenari bere denboraldia akautu zaiola
        eta, Herriko Etxean betetzen zuen postua Isabel Tarazona
        Larretxea aranztarrak hartuko du heldu diren lau
        urteetan. Bere lana herri mailako epaiketak egitea edo
        jaiotza eta heriotza zertifikatuak egitea izanen da
        bertzeak bertze, Jose Ramón Amoros alkateak adierazi
        digunez.
        Ana Larretxea
        Arantzako gazte hau Peru aldera
        joana zaigu Peru 97 mendi-espedizioan parte hartzera,
        bertze 4 beratarrekin batera. Beraien intentzioa
        Huascaran (6.769 m.) eta Alpamayo (5.947 m.) mendiak
        goitzea litzateke, Andeetan dauden mendirik
        haundienetakoak. Erran behar da Arantzako udalak 50.000
        ptako laguntza eman diola espedizioari, gastuetarako.
        San Juan eta Unanue...
        mendien antolamendurako proiektua
        eskatua zaio enpresa bati. 
        
    





hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak

&nbsp;









kirolak







1997-ko Uztailaren 17a-
210. zenbakia



    
        
KIROLAK
    



&nbsp; 





    &nbsp;
    Unai BARAZABAL
    Azpilkuetako txirrindularia
    &quot;Hemendik
    urrira bitarte karrera gehiago irabaztea espero dut&quot;
    &nbsp;
    
        
            Eskualdeko jubenil mailako
                txirrinduriak biltzen dituen Sigma taldean ari da
                Unai Barazabal Bizarrenea etxeko azpilkuetarra.
                
            18 urte bete ditu
                martxoan. Beraz, bigarren urtea du jubenil
                mailan.
                
            Euskadiko txapelketan
                bigarrena izan zen Lesakan. Espainiako
                txapelketan zazpigarren postua eskuratu berria du
                Melillan.
                
            Bederatzi urtetan hasi zen
                bizikletan Baztandarra taldean eta datorren
                urtean afizionatu talderen batean aritzea espero
                du.
                
            Sprintetan aitzinean
                badabil ere, mendian hobeki defendatzen dela uste
                du.
        
    
    &nbsp;
    Testua:
    Aitor AROZENA
    Argazkia:
    Karmele TOLOSA
    

        
            
Melillatik etxera bueltatu berria da
            Unai Barazabal. Han Espainiako txirrindularitza
            txapelketa burutu da maila ezberdinetan eta
            azpilkuetarra zazpigarren sailkatu da jubenil mailan.
            «Bigarren bueltan bi erori izan nituen, ez zitzaidan
            gauza haundirik pasatu baina&#133; halere, hor
            sartzea lortu nuen, nik espero nuen postu horietan».
            Oroitzapen hobea gorde du, halere, Lesakan maiatzaren
            25ean lortutako Euskadiko azpitxapelketaz, Bizkaiako
            Germinal Martinezen gibeletik.
            Melillakoa esperientzia berria
            izan da Barazabalentzat. Nafarroako selekzio guzia
            &#150;kadeteak, jubenilak, afizionatuak eta
            neskak&#150; autobusean joan zen eta baztandarra zen
            eskualdeko ordezkari bakarra. «Esperientzia arras
            ona izan da, arras ongi pasatu dugu. Profesionalekin
            ez dugu harremanik izan, gu han geunden azken egunean
            ailegatu baitziren, baina bai afizionatuekin eta beti
            zerbait ikasten da».
            «Karrera bat irabaztea
            falta zait»
            Aurtengoa urte ona izaten ari
            da Bizarreneako mutilarentzat. Laisterkaldi
            aunitzetan aitzin postuetan helmugaratu da, zazpi
            aldiz bigarren eta hirutan hirugarren postuan.
            Halere, zertxobait gehiago nahi du Barazabalek.
            «Ongi nabil, baina karrera koxkor bat irabaztea
            falta zait. Oraindik denboraldi luzea da, urriko
            lehen astera arte hiru hilabete gelditzen zaizkigu
            eta bakarren bat irabaztea espero dut. Hori nahi dugu
            denok». Eta lortu ere lortu du, elkarrizketa hau
            egin ondotik, uztailaren 8an, Urdiaingo Aitziber
            saria irabazi baitzuen.
            Aurtengoa du azken urtea
            jubeniletan, eta datorren urtean, afizionatu talderen
            batean hasteko itxaropena eta gogoa du. Horretarako
            ez zaio batere inporta aunitz kuidatzea, pasatu
            berriak diren herriko sanferminetan bezala.
            «Egunotan hiru-lau karrera izan ditut eta ez daukat
            besta egiteko denborarik, arrunt guti egon naiz
            herrian» dio Unaik. 
            Bere ezaugarriei dagokienez,
            «terreno guzietan ongi moldatzen dela» uste du.
            Halere, pisuz arina dela aprobetxatuz &#150;60 kilo
            inguru, bertzerik ez&#150;, «mendian gustorago
            defendatzen naiz». Sprintean ere postu onak egin
            ditu aurten, baina «karrera bat irabazteko suerte
            pixko bat falta izan zait». n 
            &quot;Melillakoa
            arras esperientzia ona izan da, bi erori izan arren
            zazpigarren postua eskuratu baitut. Halere, Euskadiko
            azpitxapeldun izateak oroitzapen hobea utzi zidan&quot;
            
            Patxi
            Larretxeak bi txapel jantzi zituen Sanferminetako
            jaialdian
            Harrijasotzen iaz
            baino 7 jasoaldi gehiago egin zituen
            Jaime Etxegarai
            beratarrak iazko marka ondu zuen kozkor biltzen
            Uztailaren 5ean, Nafarroako
            zazpi txapel jokatu ziren Iruñean. Iaz bezala,
            Arantzan jaio eta Arraiozen bizi den Patxi Larretxeak
            bi txapel irabazi zituen. Kozkor biltzen, berriz,
            Berako Jaime Etxegarai txapeldunak iazko marka
            hobetzea lortu zuen sei segundutan. Gizonezkoen zaku
            laisterketan ere, Ultzamak 5 segundutan hobetu zuen.
            Harrijasotze proban, 100 kiloko
            harrian jardun zuten, bi minutuko saioan. Larretxeak
            28 jasoaldi egin zituen, iaz baino 7 gehiago.
            Donibane-Lohitzuneko Latasak 22 jasoaldi egin zituen.
            Orga jokoan hiru kirolari aritu
            ziren norgehiagokan, 200 kiloko gurdiarekin. Berako
            Juantxo Petrirenak eraman zuen zapela, baina
            Etxegaraik iaz eman zituenak baino bi buelta guttiago
            emanez. Bigarren Joxe Olano izan zen eta Zelaieta
            hirugarren.
            Segidan, 18 kiloko ingudearekin
            aritu ziren minutu terdiko txanda bakarrean.
            Joxeantonio Bengoetxea arraioztarrak eraman zuen
            txapela, Telletxea iazko txapeldunak baino jasoaldi
            bat gutxiago eginez. Lakostak 79 jasoaldi egin zituen
            eta Esteban Pikabea trontzalariak 78.
            Lasto altxatzea izan zen
            ondotik. Lau partaideek 45 kiloko lasto-fardoa
            altxatu behar zuten 7 metrora, 2 minututan.
            Nafarroako txapelduna Eduardo Eugi igantziarra izan
            da azken urteetan eta oraingoan ere ez zuen hutsik
            egin, nahiz eta iaz baino bi jasoaldi guttiago egin.
            Bigarren Bereau izan zen eta hirugarrena Xabier Sein.
            Txinga eramaten ere, Patxi
            Larretxeak etxeratu zuen txapela, joan den urtean
            bezalaxe.
            
            Etxarriko Juan Jose
            Erdoziak irabazi zuen Nafarroako Hirugarren mailako
            aizkolari txapelketa
            Ekainaren 28an burutu zen
            Oibarren Nafarroako 3. mailako aizkolari txapelketa.
            Sei aizkolarik hartu zuten parte eta bakoitzak 4
            enbor moztu behar zituen: 45 ontzako bi enbor hasteko
            eta akitzeko eta kanaerdiko bertze bi enbor tartean.
            Lehenengo txandan Jesus Manuel
            Otxandorena (Lezaun), Joxe Olano (Leitza) eta Rafael
            Untxalo (Ituren) aritu ziren. Txanda honetan
            leitzarra nagusitu zen, 12&#146; 16&quot;
            denborarekin.
            Bigarren txandan Juan Jose
            Erdozia (Etxarri Aranaz), Jose Antonio Mindegia
            (Beintza-Labaien) eta Josetxo Telletxeak (Arraioz)
            hartu zuten parte. Txanda honetako irabazlea, baita
            txapelketako irabazlea ere Juan Jose Erdozia suertatu
            zen, 11&#146;16&quot; denborarekin. Beintza-Labaiengo
            Mindegiari minutu erdi eskaseko abantaila atera zion.
            DENBORAK ENBORREZ ENBOR
            
            

                
                    Enbo.
                    Erdozia
                    Mindegia
                    Olano
                    Otxandorena
                    Telletxea
                    Untxalo
                
                
                    1.
                    02&#146;09&quot;
                    02&#146;10&quot;
                    02&#146;02&quot;
                    02&#146;27&quot;
                    03&#146;09&quot;
                    03&#146;15&quot;
                
                
                    2.
                    05&#146;21&quot;
                    05&#146;38&quot;
                    05&#146;43&quot;
                    06&#146;14&quot;
                    08&#146;07&quot;
                    08&#146;31&quot;
                
                
                    3.
                    08&#146;56&quot;
                    09&#146;14&quot;
                    
                    09&#146;50&quot;
                    
                    10&#146;11&quot;
                    14&#146;39&quot;
                    
                    16&#146;15&quot;
                
                
                    4.
                    11&#146;16&quot;
                    
                    11&#146;43&quot;
                    12&#146;16&quot;
                    12&#146;49&quot;
                    18&#146;01&quot;
                    20&#146;07&quot;
                
            
            &nbsp;
            Erratzuko II. Mendi
            Duatloia
            Mitxel Aginaga izan zen garaile
            ekainaren 29an burututako Erratzuko II. Mendi
            Duatloian. Ondotik, Miguel Jose Ariztia eta Eugenio
            Ondarra sartu ziren. Emakumeen artean, Maika Ariztegi
            nagusitu zen. Junior mailan Miguel Mutuberria sartu
            zen Ion Villares eta Agustin Ariztiaren aitzinetik
            eta beteranoen artean Iñaki Madoz gailendu zen.
            Gibeletik, Santi Irazoki eta Jose Mikelarena sartu
            ziren.
            Euskal Herriko lur
            gaineko sokatira txapelketa
            Uztailaren 5ean burutu zen
            Lesakan, 600 kilotan gizonezkoan eta 560tan
            emakumeak. Gizonean artean Nuarbekoak nagusitu ziren
            eta emakumeen artean, berriz, Laukizko Gaztedikoak. 
            Eskualdeko pilotariak
            Estatu Batuetan
            Txaruta taldeko Iñaki
            Otxandorena oronoztarra, Kepa Leitza iturendarra eta
            Mikel Atxa elizondarra eta Goizuetako Umore-Ona
            taldean ari den Jexux Mª Almandoz lesakarra Estatu
            Batuetan izan dira ekainean, erakustaldi partidu
            batzuk eskainiz. 
            
        
    
    
        
            
                
            
        
    
    
    hasierakoa
 || 
erreportaia
 || 
elkarrizketa
 || 
herriz-herri
 || 
kirolak
    jaiotzak-ezkontzak-heriotzak
    || 
irakurleak
    idazle 
(berria)
|| 
aurreko aleak
    &nbsp;










IDATZI DIGUTE ...







1997-ko Uztailaren 17a-
210. zenbakia



    
        
IRAKURLEAK IDAZLE 
    



&nbsp;



    
        &nbsp;IRAKURLEEI:
Euskal
        Herritik kanpo bizi zareten euskaldunon berri eman nahi
        genuen ttipi-ttapa aldizkariaren bitartez, «euskaldunak
        atzerrian» izena duen erreportai bat prestatzen ari
        baikara. Horretarako, zuen bizimodua eta orohar
        euskaldunek atzerrian dituzten ohituretaz informatzea
        eskertuko genizueke. Hortarako posta elektronikoak ematen
        digun aukeraz baliatu nahi genuke, hartu-emana ariñagoa
        izaiteko. Lan hori pixkat errexteko galdera sorta bat
        prestatu dugu, nahi izanez gero erantzutea daukazutena.
        Hona hemen: 
        
        - Nondik idazten diguzu? 
        - Bertze euskaldunekin ezagutzen al duzu hor inguruan?
        Nolako erlazioa duzu beraiekin? 
        - Zu bizi zaren inguruan badago Euskal Etxerik? Euskal
        Etxeek nolako dinamika segitzen dute? Aktibidade
        berezirik izaten da (dantzak, ikastaroak, bestak&#133;)?
        - Hemen non duzue familia? Bisita egiterat etortzen
        zarete?
        - Bertzelako euskal elkarterik ba al dago?
        - Zuen familian nor izan zen horrat joan zen
        lehenbizikoa? Zenbatgarren generazioa zarete?
        - Zuen artean, etxean, lagunartean&#133; euskaraz
        solasten duzue?
        - Ze eritzi du horko jendeak euskaldunei buruz?
        - Hemengo eta horko ohiturak arras diferenteak izanik, ze
        desberdintasun nagusi aipatuko zenuke?
        - Nafarroaren mendialdekoa den jende gehiago bizi al da
        hor? Interneteko helbiderik baldin badute, haien
        direkzioa jakin nahi genuke.
        - Euskera eta horko lengoaia. Zein leku du bakoitzak?
        - Nolako lanbideak dituzue hor bizi zareten euskaldunak?
        
        Hauek dira gutti goiti-beheiti erantzutea nahiko genukeen
        galderak, baina zuri bertzelako gairik aipatzea
        bururatzen bazaizu, gustora hartuko dugu. Honetaz gain,
        hor bizi zareten euskaldunen &#150;familia,
        lagunartea&#133;&#150; argazkiren bat bidaliko bazenigu
        aunitz eskertuko genizuke. Hauxe da gure direkzioa:
        
        ttipi-ttapa
        
        ttipi@encomix.es
        Herriko Etxeko Plaza, 1
        E-31780 BERA 
        Tfnoa: (--) 3448 631188
        Faxa: (--) 3448 631291
        
        Gure eskariak
        gehiegizkoak izanez ez direlakoan eta aldez aurretik
        eskerrak emanez, agur bero bat ttipi-ttapatik. 
        Goraintziak.
        
        
    



&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak
 || 
jaiotzak-ezkontzak-heriotzak 
|| irakurleak
idazle 
(berria)
|| 
aurreko aleak

&nbsp;









Aurreko aleak









    
        AURREKO
        ALEAK 
    



&nbsp;



    
        

1996-ko Uztailaren 4a. 185. alea

1996-ko Irailaren 12a. 189. alea
        

1996-ko Irailaren 26a. 190. alea
        

1996-ko Urriaren 10a. 191. alea
        
        

1996-ko Urriaren 24a. 192. alea
        
        

1996-ko Azaroaren 7a. 193. alea
        
        

1996-ko Azaroaren 21a. 194. alea
        
        

1996-ko Abenduaren 5a. 195. alea
        
        

1996-ko Abenduaren 19a. 196. alea
        

1997-ko Urtarrilaren 16a. 197. alea
        
        

1997-ko Urtarrilaren 30a. 198. alea
        
        

1997-ko Otsailaren 13a. 199. alea

1997-ko Otsailaren 27a. 200. alea
        

1997-ko Martxoaren 13a. 201. alea
        

1997-ko Martxoaren 27a. 202. alea
        

1997-ko Apirilaren 10a. 203. alea
        

1997-ko Apirilaren 24a. 204. alea
        

1997-ko Maiatzaren 8a. 205. alea
        
        

1997-ko Maiatzaren 22a. 206. alea
        

1997-ko Ekainaren 5a. 207. alea
        

1997-ko Ekainaren 19a. 208. alea
        

1997-ko Uztailaren 3a. 209. alea
        
    








&nbsp;hasierakoa
 || 
erreportaia ||
elkarrizketa
 || 
herriz-herri
|| kirolak

jaiotzak-ezkontzak-heriotzak
|| 
irakurleak idazle
 
(berria)||
aurreko
aleak









malerreka





src="images/minitttipittapa.gif" alt="ttipi-ttapa" width="200"


1997-ko Uztailaren 17a-
210. zenbakia



    
        
MALERREKA 
    



&nbsp;


&nbsp;



    
        &nbsp;&nbsp;
SUNBILLA
        Herriko
        parrokiako meza eman dute Euskal Telebistan
        Hiru
        larunbatetan grabatu eta igandetan eskaini dute
        Josune
        eta Isabel
        Euskal Telebista herriko meza
        grabatzen aritu da elizan hiru larunbatez segidan. Gero,
        ondoko hiru igandeetan eskaini dute telebistan.
        Lehenengo grabazioa ekainaren 29an
        izan zen eta ondorengoak, uztailaren 5 eta 12an.
        Meza eman baino lehenago,
        Sunbillari buruzko erreportai ttiki bat eman izan dute.
        San Juan suak
        Ekainaren 23an, Leku Eder karrikan
        berrogeita hamar bat haur, gazte eta heldu elkartu ziren,
        San Juan bezpera ospatzeko. Hiru su eder piztu zituzten,
        bakoitza adin ezberdinetako jendearendako.
        Bidasoako Izokia
        Nafarroako Gobernuko Ingurugiro
        Sailak &#145;Bidasoako Izokia&#146; izeneko bideoa
        karrikaratu du. Bideoaren helburua, izokiaren bizimodua
        ezagutzera ematea eta arrain hau berreskuratzeko egiten
        ari den lana erakustea da.
        Bideo honen 750 kopia egin dira,
        horietatik 500 gazteleraz eta gainerakoak euskaraz.
        Argitalpen Fondoan salgai dago, 1.000 pezetarren truke.
        Atsekabea Jon Bertiz
        gaztearen heriotzarengatik
        19 urteko gazte sunbildarra auto
        akzidente baten ondorioz hil egin zen joan den uztailaren
        2an, Doneztebetik Sunbilla alderat heldu zelarik. Momentu
        garratz hauetan bertso hunkigarria eskaini dio Jaione
        Otxandorenak:
        Herrian eta
        kanpoan ere
        nola zinen ezaguna
        horregatikan nabaria da
        utzia duzun hutsuna
        azken agurra eman beharra
        zeinen momentu astuna
        aldegin zendun eguna
        hain tristea ta iluna
        ahaztuko ez duguna
        izugarria zu gabe orain
        dagoen iluntasuna
        ixuritako malko guztiak
        zuretzat dira laguna.
        
    



&nbsp;


